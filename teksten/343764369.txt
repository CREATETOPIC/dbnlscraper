

Op den tytel.

Dus maald hier de Etskunst Quinquenpoix,

Prop vol van winderige Bázen,

Die door hun schreeuwen, roepen, rázen,

Wie op de Zuid-zé? hier; waar zo?

Den Windgod pógen te verschrikkén,

Tot dat die met een storm drie vier,

Hun geld verwiszeld in papier,

Waar aan dat zy in 't end verstikken;

Nog voeld Heer Windvang om den wind

Van Snoever zig de lenden méten,

Dog dat 's den misslag dank te wéten,

Waar door Heer Windvang zig verzind,

Maar neen; hy heeft zig niet verzonnen;

Want die om Wind zyn Geld verbruit,

En krygt voor 't Geld den Wind tot buit,

Heeft 't geen hy hebben wow gewonnen;

Daar Edeling aan d' and'ren kant

Wingaren doet in schyn geloven.

Dat hy het alles gaat te boven

Want aan de Bubbles bied de hand,

En ziet daar door het uur geboren,

't Geen van zyn lyden maakt een end'

Gints schreeuwd men weêr, Hei Purmerent!

Enkhuizen, Alkmaar, Dordregt, Horen,

Hier hebje winst nooit geen verlies.

Wie doet Zwol, op Harlingen?

De tyd is kort, niet lang te dingen.

Wie doet in déze Compagnies?

Ik, zeid Merkuur, die wel durf zwéren

Dat zo 'k niet haast wil beed'len gaan,

Meê moet tot gekheid overslaan!

Daarom verkoor ik déze kléren,

En Molentjes en Briefjes om

u onverwagt eens te verrassen,

Wy zullen by elkaâr wel passen,

'k Zeg u als Broeders wellekom;

En de Aap, die gy my ziet verzellen,

Blaast Wind, en uit dien wind komt niet,

Hoe naauw dat gy het ook beziet,

Als Bubbelende Water bellen.



Aan den lézer.

Nademaal ik met verwondering gezien heb, dat men op de Biljetten van den Schouwburg gezet heeft, dat de Auteur geen Quinquenpoix voor de zyne erkent als, die met Privilegie gedrukt en gespeeld is; diend déze om ieder een te doen wéten, dat ik myn Windhandel nooit gedagt heb voor zyn Quinquenpoix uit te géven, en, dat ik toen 't myne reeds voltrokken waar nog nooit iets van 't zyne had gehoord, als alléniglyk den Naam van Quinquenpoix; ook zal de lézer ligtelyk zien, die déze twé stukken tegen elkander vergelykt, dat het
 myne, het héle beloop van 't Spel door, geen overeenkomst, met dat van den Heer Langendyk heeft, en dat men by gevolg my onschuldig poogd aan te vryven, als of 't myne een naarvolging van zyn Quinquenpoix was; en hoewel ik my gewillig de geringste van onze hedendaagse Tóneel-poëeten erken, zal ik dog nooit iets uitgéven voor 't myne, dan 't geen 't myne is. En dat my eenige durven naargéven, als of ik van den Drukker met geld daar toe zou gekogt zyn, is een lastering, die ik my niet verwaardig te beantwoorden. Dit hebbe ik nodig geägt aan alle Liefhebbers der Tóneel-poëezy, die beide de stukken gelézen hebben, by dézen twéden Druk, die met een Tytelplaatje, en door een Liefhebber met een
 Muzykstukje vermeerderd is, te doen wéten; en dat ik het géne, dat men op den Naam van Quinquenpoix Bombario of de Windnegotie naargedrukt en by den weggeroepen heeft, geenzints voor 't myne erken, wyl zulks buiten myn wil en wéten, door eigen Baatzugtigheid geschied is.

Vaar wel



Vertóners.

Wingaren, Vader van Klarice.

Klarice, Dogter van Wingaren.

Edeling, Minnaar van Klarice.

Windvang, Médeminnaar van Edeling, en Actieonist.

Schoonpraat, Makelaar.

Trouwhart, Vrind van Edeling.

Hoopryk. } Actionisten.

Snoever. } Actionisten.

Twistgraag. } Actionisten.

Waaghals. } Actionisten.

Levi, } Twé Smoussen. } Actionisten.

Joseph, } Twé Smoussen. } Actionisten.

Hans, een Duitsser.

Katryn, Meid van Wingaren.

Job, } Twé Boeren.

Jaap, } Twé Boeren.

Pieter, Knegt van Quinquenpoix.

Het Spel begint tegen den Avond, en eindigd in den volgenden Morgen.

Het eerste en laaste Bedryf speeld voor 't Huis van Wingaren, en het twéde in Quinquenpoix.



De windhandel of Bubbles compagnien.

Blyspel.

Eerste bedryf.

Eerste tóneel.

Wingaren, Schoonpraat.

Wingaren.

Neen zeg ik u nog eens, wil my de kop niet bréken.

Schoonpraat.

Maar Heer!

Wingaren.

Maar 't is vergeefs, hier baat geen tegenspréken.

'k Verkoop myn Acties tot dien prys niet, neen, ô neen,

Gy moet op Horen nu al vry wat meêr besteên

Als zeven en drie kwart, neen, zeker 't zal niet lukken.

Hoe na dagt jei me een veer hier uit de staart te plukken?

Neen Schoonpraat, praat jei ook zo schoon gelyk je wilt,

Tot zeven en drie kwart is hier je tyd verspild.

Schoonpraat.

Maar Heer, bedenk eens regt, hoe ligt die kunnen dálen.

Wingaren.

Wat dálen? 'k meen daar nog een plokjen uit te hálen,

Ten minsten van een twé drie Tonnegoudssen, maar

Schoonpraat, om dat je my hebt dienst gedaan; zie daar,

'k Zal ze u tot negen en een vierde nog verkópen.

Schoonpraat.

Myn Heer, dat is te veel, ik durf niet hóger lópen

Als 't geen ik heb gezeid.

Wingaren.

Ga dan maar aanstond

Nu zul je ze in 't geheel niet hebben, want ik meen

U dienst te doen, maar nu zal ik ze zelver houwen.

Schoonpraat.

'k Verzeker u myn Heer het zal u noch berouwen.

Maar nu op Muiden?

Wingaren.

'k Weet niet waar gy my naar vraagt,

Daar ik nog zelf niet weet, hoe veel de zom bedraagt,

Die 'k in deez' Compagnie zal op myn reek'ning krygen;

Dies moogt gy voor deez' tyd nog wel van Muiden zwygen.

Schoonpraat.

Wel nu uwe Acties op de Zuidzé?

Wingaren.

Zagt; zwyg stil!

Wyl ik in 't minst' niet van die Acties hóren wil.

Schoonpraat.

Hoe dat myn Heer? hebt gy zo veel daar by verlóren?

Wingaren.

Verlóren? op dat woord stop ik terstont myne ooren;

Spreek my van geen verlies, neen, 'k meen daar by een schat

Te winnen, groter als een Koning ooit bezat,

Want déze Compagnie is 't roompje van al de and'ren,

Die puft de Companies van Holland met elkand'ren;

Weg Haarlem, Leiden, Delft, Haag, Edam, Purmerent,

Enkhuyzen, Horen, weg, ze komen niet omtrent

De Zuidzé Compagnie. wie durft ons hier belóven

Om Salomons Orphier van al zyn goud te ontróven?

Want schoon dat landt voor lang verlóren wierd geagt,

Het word door de Engelzen nu weêr in 't ligt gebragt.

Wat dunkt u, als wy eens zo'n twé drie honderd schépen,

Prop vol van goud gelaân zie in de havens slépen,

Wat intrest dat ons geld zal géven? op het minst.

Voor elk pond stérelings een honderd ponden winst.

Vraag my niet wat ik heb verloren, maar zal winnen,

Want spreekje 't woord verlies nog ééns, het zal myn zinnen

Haast krenken, dat ik u nog zo onnozel vint,

Dat gy vraagt wat ik heb verlóren, daar elk wint.

Schoonpraat.

Behalven die daar by verliezen.

Wingaren.

't Kan niet wézen,

Of 't moeten Ezels zyn, als gy zyt, die door 't vrézen'

Hunne Acties ruukeloos verkópen, maar dat is

Tot daar toe, ik voor my ik houw de winst gewis.

Schoonpraat.

Myn Heer ik gun 't u; maar wilt gy me uwe Acties langen

Tot zeven en drie kwart; zo zal ik die ontfangen.

Wingaren.

Neen zeg ik u nog eens.

Schoonpraat.

'k Ben dan uw Dienaar Heer.

Twéde tóneel.

Wingaren, alleen.

WAt is dat smagt'rig volk geweldig in de weer,

Om my myne Acties tot een beuzeling te ontwringen,

Maar ik meen die Monsieurs wel anders haast te dwingen;

Zy zullen blyd zyn, om van zeven en drie kwart

Nog eens tot twintig toe te kómen, want ik tart

Al de Actionisten met myn Acties styf te houwen.

Derde tóneel.

Windvang, Wingaren.

Windvang.

MYn Heer! ter goeder uur dat ik u mag aanschouwen!

'k Waar zo van méning om naar uwent toe te gaan,

Want schoon ik gróte winst met de Acties heb gedaan,

En denk nog meêr te doen, vind ik my heel verlégen,

Want uwe Dogter staat uw keur, myn liefde tegen.

Het schynt zy heeft haar hart aan iemant reeds verpand,

En wyst myn trouwe min afkérig van de hand;

Dit is de reden daar ik u af dagt te spréken,

Wyl háre afkérigheid aan my te klaar gebléken

Myn zinnen zo ontsteld, dat 'k niet weet waar of hoe

My heen te wenden, en nog minder wat ik doe,

Zo dat ik waar'lyk vrees, dat ik my zal verkniezen,

En door dofgeestigheid, in plaats van winst, verliezen,

't Geen reeds al is geschied; want gist'ren avond kwam

Ik van uw Dogter, en ging aanstonds naar den dam,

Daar ik gevraagt wierd door één van de Actionisten,

Hoe veel op Utrecht? ik die toen my zelf vergisten,

Wyl my Klarices min zo vast lag in het hoofd,

Heb die hem, in den dut, tot tien percent geloofd.

't Was aanstonds: houw uw woord; 'k ga een Notaris hálen,

En wil u daad'lyk in gerede munt betalen.

Ik, die hier op als uit een droom ontwaakte, kreeg

De koorts haast op het lyf, te meêr, toen ik ter deeg

Bedagt, hoe ik de winst, die 'k reeds had in myn handen,

Zo onbedagt, helaas! en ruuk'loos bragt te schanden;

Foei! dat ik daar zo onvoorzigtig ben geweest,

't Herdenken doet de spyt weêr léven in myn geest,

Want die van Utrecht zyn tot veertig reeds gerézen;

Dies naar myn rekening zal myn verlies nu wézen

Drie honderd guldens, op elke Actie, en dat is

Op zeven Acties ruim twé duizend gulden: 'k mis

Myn zinnen, wyl ik nu nog 't schempen toe moet hóren,

Daar 'k door uw Dogter heb myn schóne geld verlóren.

Wingaren.

Dat is my leed; maar ik beloof u, dat voortaan

Uw min veel beter en voordéliger zal gaan,

Wyl ik deez' middag haar nog heb op 't strengst' geboden,

Dat zy u, die haar komt tot wederliefde nóden,

Zal minzaam en beleefd ontfangen, gants geen schyn

Van tegen zin aan u doen blyken.

Windvang.

't Kan wel zyn

Dat gy 't haar hebt belast, maar dog ben ik vol vrézen,

Dat zy in dit gebod zal ongehoorzaam wézen.

Vooral, zo ze Edeling, die staâg uw huis bespied,

Het alderminste woord kan spréken; ja maar ziet.

Want naar ik daag'lyks hoor van ieder een getuigen,

Zal zy haar hart nooit tot géne and're liefde buigen,

Zo lang zy in 't geheim elkanderen verstaan,

En ik zie my vast dag op dag van haar versmaân,

Waar door ik zelf naâuw weet wat ik moet doen of laten;

Dies zo gy wilt dat zy my voortaan niet zal háten,

Maak dat zy Edeling, of hy haar, nimmer ziet,

Want buiten dat, ik zie myn min eerlang tot niet,

En tevens met uw last moetwilliglyk vertréden.

Wingaren.

Wel, om u te voldoen, en om u alle reden

Van klagten te gelyk te ontnémen: Ga ter zy,

Wyl ik Klarice zal doen komen hier by my,

Dan zult gy hóren hoe ik haar zal overhálen,

Wyl 't haar mishaagd uw min met weêrmin te betálen;

'k Zal haar verbieden, om haar Minnaar nooit te zien,

Of zo zulks mogt ter sluik en heimelyk geschiên,

En dat ik zelfs maar ééns het kan te wéten komen,

Dat zy myne ongenade als Vader heeft te schrómen;

En als ik haar verlaat met een verstoord gemoed,

Maak dat gy haar dan met eerbiedigheid begroet

Gelyk een Minnaar past. Gy zult door uw gebeden;

Daar zy myn wil nu kent, haar ligtlyk overreden,

Om u met wedermin te ontfangen.

Windvang.

'k Ben te vreên.

Wingaren.

't Is wel, vertrek, en laat my hier by haar alleen.

Vierde tóneel.

Wingaren, Katryn.

Wingaren.

KAtryn.

Katryn.

Myn Heer.

Wingaren.

Doe hier terstont myn Dogter komen.

Katryn.

't Is wel myn Heer.

Wingaren.

Ik moet dat kleutertje eens betòmen.

In 't opzet van haar min, wat of zy ook wel denkt,

Daar zy een eerlyk man niets dan háre afkeer schenkt,

Om al haar zinnen op dat Jonkertje te leggen.

Vyfde tóneel.

Wingaren, Klarice.

Klarice.

WAt is 'er van uw dienst, Papa?

Wingaren.

Ik zal 't u zeggen.

Gy weet, hoe 'k u voorlang, het huuw'lyk voordroeg van

Heer Windvang, die zyn trouw u aanbiet; 't is een man

Die Krezus schat eerlang door zynen Actiehandel

Bezitten zal, en gy kunt geenzints aan zyn wandel,

Of léven, of gedrag u stóren; wyl elk een

Hem agt, als ik, hier in ver boven het gemeen,

En nogtans naar het schynt kan hy u niet behágen.

Klarice.

Met reden, wyl ik my moet over hem beklagen.

Dat hy gestadig van zyn Actiehandel spreekt,

En my het hoofd vermoeid, en zelfs de harszens breekt,

Met uit te pluizen waar hy intrest by kan vinden.

Dan 's 't, in Zwol, daar heb ik ongeméne vrinden;

'k Hoop door hun gunst de helft van déze Compagnie

Voor my te hebben, en dan weet ik wis, ja 'k zie

Alreeds een Kapitaal op 't Kapitaal gewonnen,

Dies zal ik als een Prins u maintineren konnen:

'k Kogt gist'ren avond nog tien Acties op Edam,

En zonder dat ik 't minste kwartje hoger kwam

Als één percent, daar ik gerustelyk durf hópen,

Dat in twé wéken, die tot twintig zullen lópen;

Dan win ik kosteloos zo'n negentien percent,

Geen Actiehand'laar komt in gaauwheid my omtrent.

't Is of hy God Merkuur zyn vleugels heeft bekómen,

Of voor Postlóper van Jupyn is aangenómen

Zo zwerfd zyn woest gesprek van de een naar de and're stad,

Nu is hy hier, dan daar, dan ginter weer, zo dat

Hy zelfs op éénen tyd schynt over al te wézen:

Hy tragt vergeefs, wil hy me op déze wys belézen

En zo hy nog den pligt der minn ry niet weet,

Hy leerd dien dan van my: het is een Juffer leed

Als zy haar tyd moet met zo'n slegt discours passéren,

Voor al, als iemand wil dat wy hem admiréren

Als Minnaar, neen dan past een and're zamenspraak.

Een Minnaar tragt alleen zyn blydschap en vermaak

Voor 't byzyn van die geen, die hy bemind, te tónen;

Hy smeekt en vleid en bid dat zy hem wil belónen.

Met weêrgunst, wyl zyn hart haar aanbied, en alleen

Haar de offerhande doet van zyn genegenheên;

Maar Windvang, dien gy my zo vaak hebt voorgedragen,

Waand, naar ik merk, my door zyn Acties te behagen;

Dog de ingebeelde schat, dien hem zyn hoopbeloofd,

Raakt my niet eens aan 't hart, maar stoot hem voor het hoofd.

Wingaren.

Ik hoor my stom en doof, hoe kun je 't zo verzinnen?

Neen, gy moet Edeling, dat Jonkertje beminnen,

Dat Popje van 't Zallet, die al zyn schónen tyd

Met Amourettes, en galanterie verslyt,

Die 't dwaasheid noemd zyn hoofd met Koopmanschap te bréken;

Dog ik gebiede u hem voortaan niet meêr te spréken,

Het is een Lanterfant, een Weetniet, die in 't minst'

Van d'Actiehandel weet, of tragt om door de winst,

Die zulk een Koopmanschap voor zekerlyk moet géven,

Te zyn in top van staat, en schat, en eer verhéven.

Maak door geen tegenspraak te tergen myn geduld,

Wyl gy Heer Windvang tot uw Man ontfangen zult.

Gy ziet hoe ver ik voor u welzyn ben genegen,

En gy zyt in dit punt u eigen zelve tegen.

Klarice.

Papa, dewyl gy my myn vryë keur ontzeid,

Ten minsten, dwing my niet in myn genegenheid;

Heer Windvang zal my tog oneindiglyk mishagen;

Dat hy zyn min vry aan een Juffer op gaat dragen,

Die hem om de Acties kan beminnen, ik voor my

Kan niet besluiten tot die blinde slaverny,

Om in dit wigtig punt gehoorzaamheid te tónen.

Papa zal zo ik hoop myn vry gesprek verschónen.

Wingaren.

Maar dat gesprek dunkt my al vry wat vry, maar weet

Dat al uwe uitvlugt hier maar vrugt'loos is besteet,

Dewyl ik wil, dat gy zult met Heer Windvang trouwen,

En Edeling op myn gebod nooit weêr aanschouwen.

Zesde tóneel.

Klarice, alleen.

HElaas! myn waarde Lief! myn Edeling! moet ik

Uw byzyn vlugten, om dien geen, daar ik voor schrik

Gelyk myn Egtgenoot te ontfangen? wréde Vader!

Maar 'k zie Heer Windvang komt, om my te plágen, nader,

Nu wagt ik weêr een storm van Acties, met veel meêr

Getal, als ooit het nat des regens viel ter neêr.

Zevende toneel.

Windvang, Klarice.

Windvang.

MEjuffer, is 't my vry dat ik u mag genáken,

Om u de grootheid van de min, die my doet bláken

Te ontdekken? Ach! die min, die reeds van nu af aan,

Door haar vertérend vuur my komt zo duur te staan!

Wyl my die liefde reets twé duizend gulden koste.

Klarice.

Dan was het tyd myn Heer dat gy u eens verloste

Van zulk een kost'lyk vuur, 't geen zelfs uw geld verteerd;

Dog waar toe is dat in uw liefde gespendeerd?

Of legt gy toe om my met giften 't hart te ráken?

Zo zult gy zekerlyk uw reek'ning kwalyk máken;

Want giften van een hand te ontfangen, daar voor af

Het geld reeds word beklaagd, dat is my veel te laf.

Ook buiten dit, kan my uw géven niet behágen.

Windvang.

Me-Juffer gy hebt nog geen reden om te klágen;

Gy vreesd vergeefs dat ik dat geld heb aangeleid,

Om u door een prezent myn ziels genegenheid

Te tónen, zulk verlies zou my het hart bekóren,

Maar 't geen my spyt. Ik heb 't uyt Creveceur verlóren.

Klarice.

Dan is het best myn Heer, dat gy de min verlaat,

Wyl die, door 't Creveceur, is strydig met den staat

Van d'Actiehandel, en gy zult my zeer behágen,

Indien gy aflaat met uw min my meêr te plágen.

Windvang.

Helaas! word dan myn min zo trouw, zo teêr verägt!

Daar ik tot uw geluk, naar uw bezitting tragt;

Gy zult, indien gy wilt, myn trouwe min ontfangen,

U zelf, en my met u, doen 't grootst geluk erlangen;

Gy zult in Rykdom, staat, en eer al 't Jufferschap

Te boven stréven, en gezéten op den trap

Van weelde en overvloed, al wat u lust, genieten,

En 't zal my, mag ik u bezitten, nooit verdrieten,

Het halve Kapitaal, 't geen my myn hoop voorspeld,

Op te off'ren tot uw vreugd, want de overvloed van geld

Maakt staâg vernoeging in twé Jeugdige Egtgenóten.

Of poogd gy myn geluk allénig om te stóten,

Door my u wedermin te weig'ren, en uw haat

Te schenken? want schoon ik een Koningklyken staat

Door d'Actiehandeling, gelyk ik hoop, kon winnen,

'k Zou 't alles zonder u verägten, niet beminnen.

Klarice

Wel, wyl gy uw geluk in myn bezitting steld,

Gedoog dan dat ik ook, geboeid door 't zoet geweld

Van een opregte min, u mag myn hart ontdekken;

Hoe dat het alles my tot droefheid moet verstrekken,

't Geen my van Edeling en van zyn liefde scheid,

Want myne vreugd alleen is zyn genegenheid.

Windvang.

Maar uw Papa is van heel andere gedagten,

Die wil dat gy uw pligt als Dogter zult betragten,

Om my als Bruidegom te ontfangen

Klarice.

'k Weet zyn wil:

Maar 'k weet ook, dat ik nooit in zulk een groot verschil

Myn rust en blydschap aan zyn oordeel op zal drágen;

Dies zult gy wel doen my nooit meêr uw min te klagen.

Ga heen, eêr dat gy weêr uw geld door my verliest,

En zoek een Jufvrouw, die u om uw schat verkiest

Dien gy nog winnen zult; 'k ben met myn staat te vreden,

En wens niet anders dan in 't huuwelyk te tréden

Met Edeling, die my gelyk zyn Bruid aanschouwd.

Windvang.

Maar 'k heb uw Vaders woord.

Klarice.

Dat hy zyn woord dan houwd,

'k Verzeker u, gy zult het myne nimmer krygen.

Windvang.

'k Zal uit eerbiedigheid voor u, me Jufvrouw, zwygen,

Dog egter weet, schoon gy myn liefde durft versmaân,

Uw' Vader is myn Borg, waar op ik aan zal gaan.

Agtste tóneel.

Klarice, Katryn.

Katryn.

GY zyt dan eind'lyk van dien Kwelgeest eens ontslagen!

Klarice.

Ach! was sulks waar Katryn! nooit zag ik van myn dagen

Geen liever dag, als dat Heer Windvang, die zyn naam

Met zyne dáden paard, my eens verliet, ik schaam

My zelf, wanneer ik moet zyn spoor'loosheden hóren,

En nogtans kan hy 't hart van Vader zo bekóren,

Dat die zyn woord alreeds aan hem gegéven heeft,

Schoon myn gemoed voor zulk een haatt'lyk huuw'lyk beeft.

Katryn.

Zoud gy uw Edeling om zulk een gek verláten?

Om hem, die eeuwig van zyn Acties leid te práten

Te trouwen; neen Jufvrouw dat zou ik tegenstaan,

Of zo 'k in 't end door dwang zo'n huuw'lyk aan moest gaan,

Wou ik wel zwéren, dat, ver van hem te beminnen;

Hy door een Actie zou twé Hórens overwinnen.

Klarice.

Zwyg onbedagte! en spreek met meêr bezadigtheid;

Geen Juffer moet om 't een of 't ander onbescheid,

Ja zelfs om lyf en goed, geenzints háre eer bevlekken,

En zo ik ooit door dwang dat huuw'lyk moet voltrekken,

Zal ik hem háten, en, dog met een kuis gemoed,

Myn Edeling alleen bestrálen met een gloed

Van toegenegenheid, maar Hemel! kan 't geschieden,

Laat hy het zielsverdriet van sulk een Egt ontvlieden!

Katryn.

't Schynt dat de Hemel reeds uw beê met gunst bekroond,

Dewyl zig in onz' lugt een held're Wolk vertoond,

Die haast uw droefheid voor de blydschap zal doen zwigten,

En door het byzyn uw bezwaard gemoed verligten.

Klarice.

Waar spreekt gy van?

Katryn.

Waar van? van Edeling, die daar

Eerbiedig u genaakt.

Klarice.

Nu minderd het gevaar.

Negende tóneel.

Edeling, Klarice, Trouwhart, Katryn.

Edeling.

WAt damp van zwárigheid, myn Schóne, komt de strálen

Der Twéling Zonnen van uw liefgezigt bepálen!

Wat droefheid treft uw hart, die zig op uw gelaat

Zo blykelyk vertoond; 'k dagt in den dagenraad

Van uw aanlokk'lyk oog myn lyden te verzagten,

Myn lief! wat deerd u, mag ik van uw gunst verwagten,

Dat gy den oorsprong van uw droefheid my ontdekt?

Wyl uwe rouw myn ziel een dubb'len rouw verstrekt.

Klarice.

Myn lief, zo dra ik u voor myn gezigt zag komen,

Wierd straks de plaats van zorg door blydschap ingenomen;

Maar 't schynt, de rouw, die my den boezem heeft bewoond,

Heeft zig op myn gelaat voor uw gezigt vertoond.

Edeling.

Myn Waarde! mag aan my dat groot geluk gebeuren,

Dat ik de reden weet, waarom gy schynt te treuren?

Klarice.

Alleen om u;

Edeling.

Om my?

Klarice.

Ja Edeling om u.

Edeling.

Helaas! wat wréde slag treft dézen boezem nu!

Gaf ik u immer reên om over my te klagen?

Klarice.

Neen Edeling, uw min kon my altoos, behágen,

Maar dat ik treur om u, is, dat het onbescheid

Wyns Vaders my verbied uw tegenwoordigheid,

Wyl hy tot voordeel van Heer Windvang ingenómen,

My dwingen wil, zyn wil en opzet naar te komen;

Ja hy heeft reeds zyn Woord gegéven tot onz' Trouw,

En my geboden, dat ik nu nog nimmer zou

Uw tegenwoordigheid voor myn gezigt gedógen;

Ik zie u door, dien slag niet min dan my bewógen,

Edeling.

't Is waar, dit treft my tot in 't binnenst' van 't gemoed,

Dog ik hoop door de list in zo veel tegenspoed,

Nog eens de Lauwerkroon van onze min te stryken;

Myn Vrind, Heer Trouwhart, gaf my dikmaals kláre blyken

Van zyn opregt gemoed, 't geen zorg voor Vrinden draagt,

Dies heb ik, steunende op zyn gunst, het weêr gewaagd

Om in deez' nood aan hem een toeverlaat te vinden.

Ik weet uw Vader laat zig in 't geheel verblinden

Tot Windvangs voordeel, om zyn Actiehandel, dies

Zal ik deez' avond nog, en zonder tydverlies,

Op Quinquenpoix my aan uw Vaders zy begéven,

Om, dat hy 't hoord en ziet, met Trouwhart, die beneven

My daar als handelaar verschynen zal, dog hy

Gelyk Verkóper, ik als Kôper, de een' party

Naar de andere te doen, en dus hem diets te máken,

Dat ik me als principaal verstaa op déze záken.

Myn Vrind, Heer Hoopryk, heeft my ook zyn hulp beloofd,

Dies hoop ik door de list, dat onweêr van ons hoofd

Te wenden, en te doen op Windvang neder storten.

Ook weet ick, 't geen' hem wis de vlerken braaf zal korten,

Dat Dordregt, daar hy veel veel Acties heeft gehad',

De Huur heeft opgezeid, en die doorlugte Stad

Het Graaf'lyk Arnhem, daar hy braaf heeft ingeschréven;

Heeft aan haar Compagnie alreeds den schop gegéven.

Myn Schóne! schep dan moed, de Hemel zal onz' min

Bekrónen met zyn gunst, en wy ons eind'lyk in

Het waardig Egtverbond verheugen en verblyden.

Klarice.

Ei vlei u niet te ligt, myn Vader te mislyden;

Hy laat zig door den schyn niet ligt verblinden, nog

Vervoeren door de list of stréken van 't bedrog.

Edeling.

Verban uw vrees, myn lief! het moet ons wel gelukken,

Daar wy niets tragten dan de min den dwang t'ontrukken,

Die haat'lyk by haar is, wyl zy het meest van al

Een vryë Keur waardeerd; dit droevig ongeval,

't Geen ons nu dreigd, zal haast onz' tegenstrévers tergen,

Zo ik Heer Trouwhart maar durf zo veel moeite vergen.

Trouwhart.

Zo ver myn kleine magt u kan behulpzaam zyn,

Durf ik u van myn dienst verzeek'ren: 'k zou in schyn

Uw Vrind dan wézen, zo 'k u 't minste dorst ontzeggen,

Te meêr, daar gy uw hart voor my komt open leggen.

Ik reken 't my, tot eer zo ik u dienst kan doen.

Edeling.

Kan ik myn léven, u die heusheid wel vergoên?

Daar ik my vind zo diep in uwe gunst verbonden,

'k Heb vaak uw dienst beproeft, dog nimmer onderwonden

Die, by gebrek van magt, te lónen naar waardy,

Die vrindschap die my staâg...

Trouwhart.

Ik bid u láten wy

Die komplimenten, als onnodigheden, staken,

't Zal tyd zyn dat wy voort, naar Quinquenpoix geráken,

Om met meêr zekerheid te vorderen ons werk.

Edeling.

Vaar wel dan schone Zon! vaar wel myn lief! ei sterk

U in uw droefheid, met de hoop van na deez' vlágen,

Die ons, nu de avond schenkt, de blydschap te zien dagen,

Als weêr het morgen ligt uit de Ooster kimmen straald,

En onze min, door list, regtvaardig zegepraald.

Klarice.

Vaar wel myn lief! ik hoop de Hemel zal ons géven,

Dat wy vereenigd naar onz' wens eens mogen léven:

Wees tog voorzigtig in uw wandel en gedrag,

Want zo myn Vader maar het minste straaltje zag

Van list, of van bedrog, was al myn hoop verlóren,

En ik zag niets dan zorg en leed voor ons beschóren,

Trouwhart.

Mé Juffrouw, onze list is al te wel beleid,

Om ooit ontdekt te zyn door iemants schranderheid.

Klarice.

'k Hoop dat het zo mag zyn tot onze min haar voordeel,

Edeling.

Vaar wel, myn Engelin! verlaat u op ons oordeel,

't Geen met omzigtigheid gepaard, eer lang de min

Zal stellen op 't altaar, daar wy vereend van zin

En hart, voor eeuwiglyk door zuiv're liefde páren,

In spyt en weêrwil van alle Actie handeláren.

Einde van 't Eerste Bedryf.

