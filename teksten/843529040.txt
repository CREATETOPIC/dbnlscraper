

 -->

Voorreden.

HEeft ooit Boeksken in zyn eigen taale met een gunstig onthaal door de waereld gewandeld, of is ooit Schouwspel met volkomene aangenaamheid op de tooneelen vertoond geweest, 't is de CID; die zynen eersten uitgeever, de Heer Corneille, ook geen minder lof dan belooning heeft toegebragt. Het verzoek der zodanige, welker bidden by my gebieden was, heeft 'er my over ettelyke jaaren de eerste verhandeling van doen in onze Taal brengen, om eens te zien hoe na men de Fransche aardigheden in ons Duitsch zoude konnen komen; en myn eigen lust, die door de aanvalligheid van stoffe in 't werken wakkerde, by gebrek van beter bezigheid, het overige. Dat ik te liever deede, door dien ik my liet dunken een Hollandsch hert in een Spaanschen boezem gevonden te hebben; dat is, een onverzettelyken voorstander der Vadelandsche vryheid, en een onvertsaagd tegenspreeker van den opdrang der uitheemscher heerschappye: die deze CID afweerd met woorden, recht waardig om door een vryen Hollander tegen den heerschzucht der hedendaagsche Spanjaarden uytgesproken te zyn: en des te aanmerkelyker, om dat ze de CID door de pen van een Spaanschen Jesuit (heftig onder de hevige) in de mond gegeeven werden. Dit wilde ik niet, billyke Leezer, dat u onbewust zoude zyn, nadien ik niet konde beletten dat u deze malligheden in de hand zouden komen.

Veniam pro laude.

Den 15. April, 1640.



Vertooners.

Don Ferdinando, de eerste Koning van Castilien.

Dona Urraca, Infante van Castilien.

Don Diego, Vader van Don Rodrigo.

Don Gomes, Grave van Gormas, Vader van Chimene.

Don Rodrigo, Zoon van Don Diego, en Vryer van Chimene.

Don Sanche, Minnaar van Chimene, en medevryer van Don Rodrigo.

Don Arias, } Castiliaansche Edelluiden.

Don Alonso, } Castiliaansche Edelluiden.

Chimene, Meestersse van Don Rodrigo, en van Don Sanche.

Leonora, Voedstervrouw van de Infante.

Elvire, Staatjuffrouw van Chimene.

Een Staatjongen, of Pagie van de Infante.

Het Tooneel moet uitbeelden 't Hof van den Koning, en de Stad van Sivilien. Het Spel begind 's morgens, en eindigd 's anderen daags tegen de middag.



De Cid,

treurspel.

Eerste Bedryf.

Eerste tooneel.

Elvire, De Graaf.

Elvir.

VAn al deez' Vryers, die met dagelyks verkeeren

Uw Dochter zoeken aan, en myne gunst begeeren,

Betoonen van haar min wel 't aldermeeste blyk

Don Rodrig' en Don Sanche, in dienst en plicht gelyk.

Niet dat Chimene leend het oor aan haare klagten,

Of met een lonkend oog gaat streelen haar gedachten;

Maar buiten onderscheid aan ieder een beleefd,

Zy niemand hoop beneemt, noch niemand hoop en geeft,

En zonder hun te straf of ook te zacht te weezen,

Verwacht van uwe keur haar Echtgenoot na dezen.

Gra.

Zy doet zo als ze hoord; en beide zyn z' haar waard,

Beide Adelyk van Stam, en bei door deugd vermaard;

Bei jong, maar die voor 's hands doen in haar oogen leezen

Der overoud'ren roem in manheid zo gepreezen.

Rodrigo boven al en heeft niet eenen trek

In 't aanzicht, die zyn moed ten vollen niet ontdek',

En die niet uit en beeld de Ridderlyke daaden

Van zyn manhafte huis, met Lauw'ren overlaaden.

Zyn Vaders dapperheid was zonder wederpaar,

Zo lang zyn kracht hem duurde, en zelfs ook noch daar naar

Men in de rimpels van zyn voorhoofd vond geschreeven

Wat dat hy eertyds was, en wat hy had bedreeven.

Zyn Zoon beloofd niet min; en in een woord, myn kind

Dat mag wel hebben lief dien ik heb zo bezind.

Gaa spreekt 'er daar eens van, maar laat uw aanspraak strekken

Te heelen mynen zin, en haaren zin te ontdekken.

Wanneer ik weder kom vang ik dit weder aan,

Myn uur dat roept my nu om na den Raad te gaan.

De Koning zal zyn Zoon een Voedsterheer erweelen,

Of my veel eer daar toe verkiezen onder veelen:

Want 't gunt myn arm verricht tot voordeel van het Ryk,

Maakt dat ik (zo my dunkt) hier niemand in en wyk.

Tweede tooneel.

Elvire, Chimene.

Elv.

WAt blyde boodschap breng ik aan deez' jonge Lieven!

Hoe voegd zich alles na haar wensch, en herts believen!

Chim.

Elvire, wel wat is 't? zeg hoe de zaak toch leid;

Wat hoop! wat hulp! wat heeft myn Vader u gezeid?

Elv.

Twee woordjes daar uw heil geheel is aangelegen,

Hy acht zo zeer Rodrig' als gy hem zyt genegen.

Chim.

De grootheid van 't geluk doet dat ik het mistrouw,

Maar mag geloofd zyn, 't geen gy zegt, en ik wel wouw?

Elvir.

Uw Vader verder gaat, en tot uw vergenoegen

Zal hy u lasten u na dit verzoek te voegen:

Hy staat zyn vryen toe; nu oordeeld, nademaal

Zyn Vader even flus, in 't komen van de Zaal,

Na 't scheiden van den Raad de zaake voor zal stellen,

Of hy een beter uur kon op de wyzer tellen:

En of niet uw gebed, uw wensch, uw's herten lust,

Zal weezen haast voldaan, en gy daar door gerust?

Chim.

't Schynt echter dat myn ziel, met onlust ingenomen,

Deez' vreugde niet en vat met daar als voor te schroomen;

Een enkel oogenblik luks rad te draaijen plag,

En in een groote spoet vrees ik te grooter slag.

Elv.

Gy zult uw vreeze zien op 't wenschelykst bedroogen.

Chim.

Kom, gaan wy dan, en zien wat wy verwachten mogen.

Darde tooneel.

De Infante, Leonora, Staatjongen.

Inf.

LOop na Chimene toe, en zeg haar uit myn naam,

Dat zy in haar bezoek den tyd wat beter raam,

't Valt vry wat laat van daag, ik heb 's my te beklaagen.

Leon

Mevrouw, een zelfde zorg u altyd weêr komt knaagen,

Ik zie u vol gepeins, en droevig elken dag,

Bevraagen hoe het al met haare Min gaan mag.

Inf.

't Is recht ik daar na vraag, ik heb ze zelfs bewoogen

De pylen doel te staan die haar in 't herte vloogen.

Zy mind haar Don Rodrig', en heeft hem van myn hand,

En door my Don Rodrig' haar ys verkeerd in brand.

Dus die van 't zoete paar de boeijen eerst ging smeden,

Heb tot de ontboeijing (zo my dunkt) gelyke reden.

Leon

Mevrouwe, niet te min in 't midden van haar vreugd

Zo ziet men u vergaan van enkel ongeneugd.

Die liefde, die haar bei kan zo blymoedig maaken,

Doet die uw treurig hert zo diepen droefheid smaaken?

En deze zoete zorg, die gy dus voor haar neemd,

Kan 't zyn dat die u zelfs van alle zoet vervreemd?

Maar ik ga al te verre, en werd wat onbescheiden.

Inf.

Myn droefheid die neemt toe door 't heimelyk belyden;

Hoor, hoor doch eind'lyk eens, hoe dat ik heb gestreên,

En laakende myn lot, zo loofd myn deugd met een.

De min een dwanggod is, die niemand vry laat leeven.

Dien jongen Edelman, die ik heb weg gegeeven,

Dien min ik.

Leon.

Mind gy hem?

Inf.

Leg op myn hart uw hand,

En voel hoe 't zich ontsteld in 't melden van zyn brand,

Hoe 't zyn verwinnaar ken.

Leon.

Vergeef het my, Mevrouwe,

Indien ik breek myn plicht met u dit voor te houwen;

Te kiezen voor uw lief een enkel Edelman!

Wat zal de Koning, als hy 't hoord, hier zeggen van?

Een Erfgenaam van 't Ryk haar dus ver te vergeeten!

Bedenk wie dat gy zyt; gy schynt het niet te weeten.

nf.

Neen, neen, ik weet het wel, en zal myn bloed veel eer

Uitstorten, dan myn zelfs zo laag te smyten neêr.

Ik kon wel zeggen, dat in de edelste gemoeden

Al een verdienst heeft recht de waare min te voeden,

En zo myn neiging hier haar onschuld zoeken wou,

Zy duizend dingen tot haar voordeel vinden zou.

Maar neen, al dit zal my tot geen verkleining strekken,

Noch wil met anders vuil myn schennis niet bedekken.

Waar ach op eer heeft plaats, lust uitgeslooten werd;

En is myn liefde groot, noch grooter is myn hert.

Een edel hovaardy gaat my deez' lesse leeren,

Dan zynde een Konings kind, een Koning my moet eeren,

En al wat minder is, onwaardig is voor my.

Dies zynde 't hert verheerd door 't lyden dat ik ly,

Zo gaf ik zelver weg 't geen ik niet mogt behouwen,

En stelden in myn steê Chimene, op 't betrouwen,

Dat, dit te weeg gebragt, 't ontsteeken van haar vlam

De myne dooven zou eer die meêr voedzel nam.

Vind dan niet langer vreemd dat myn gepynd verlangen

Verwacht, met ongeduld, haar blyde Bruiloftszangen.

Gy ziet dat myne rust alleen daar in bestaat:

Want liefde leefd by hoop, en buiten hoop vergaat.

Het is een krachtig vuur, maar moet zeer haast vervallen

Door onderhouds gebrek, dit is 't verzet voor 't mallen.

Zo dat, in spyt van 't geen myn onheil immer kan,

Indien Chimene krygt Rodrigo tot een Man,

Myn hoop is daar meê dood, myn hert daar door geneezen,

En ik zal weder zyn die ik eens plag te weezen.

Doch ly ik midlerwyl oneindelyke smert,

En tot haar trouwdag toe leid my Rodrig' in 't hert.

Ik poog hem kwyt te zyn, en kan het niet ontbeeren,

Ik ben ten einden raad, nu Min my zuchten doet

Om 't geen dat ik verwerp, en zelfs stoot met de voet.

Ik voel myn bange ziel in tween zich te verdeelen,

En of myn moed is groot, het kan myn hert niet heelen.

Die trouwval is te vreemd, ik wensch het, en ik vrees 't,

En 't geen ik daar door hoop daar ben ik voor bedeest.

Myn eer en myne min gebruiken zulke streeken

Van onderling geweld, dat zy my 't hert doen breeken,

En ik 't besterven moet, 't zy dat dit voortgang heeft,

't Zy dat het achter blyft; geen ding my troost en geeft.

Leon.

Mevrouw, ik weet u hier niet anders op te zeggen,

Dan dat ik met u treur om 't geen niet is te ontleggen:

Ik laakten u terstond, maar ik u nu beklaag;

Dan nademaal dat in zo bitterzoeten vlaag

Uw deugd dus tegenstreefd mins nypen en mins streelen,

Zal deugd in uw gemoed ook weêr eens ruste teelen;

Heb daar op vry uw hoop, en op de hulp van tyd,

Die alle hertenleet en onheil zagjes slyt.

Den Hemel is u meê, en zal niet lang verdraagen

Dat Deugd onschuldig ly het harde Noodlots slaagen

Inf.

Myn alderbeste hoop is hoopeloos te zyn.

Staatjongen uit.

Staatj.

Mevrouw, op uw bevel zo volgd Chimene myn.

Inf.

Ga, onderhoud haar wat in geene galderye.

Leon.

Wilt gy noch blyven dan in deze raazernye?

Inf.

Neen, ik wil maar alleen, in spyt van myn verdriet,

My wat bezadigen eer my Chimene ziet.

Ik volg u datelyk. O Hemel! hoor myn klagten,

En wil eens eindelyk myn lyden wat verzachten,

Zet eens een perk aan 't leet dat my dus drukt ter neêr,

Verzeker myne rust, verzeker doch myn eer:

Want door eens anders heil myn heil moet zyn verkeegen,

Aan deze trouwdag is ons alle drie gelegen,

Vervroeg daar de uitkomst van, of geef myn ziel meêr kracht,

Tot reine tegenstand van geile liefdens magt.

Deez'minnaars vast aan een door echtenband te voegen,

Is 't breeken van myn boei, het wit van myn vernoegen.

Doch ik maak 't al te lang; wel gaan wy na Chimeen,

Haar onderhoud zal licht my stellen watte vreên.

Vierde tooneel.

De Graaf, Don Diego.

Graaf.

GY hebt het eind'lyk weg, en word door gunst verheven

Tot vord'ring van een staat die my moest zyn gegeeven.

De Koning u 't bestier gund van de Prins zyn Zoon.

Diego.

Dit blykt van eer, dat hy steld in myn huis ten toon,

Wyst uit dat hy bemind het recht, en weet te achten

De diensten die, wel eer gedaan, hem nut toebragten.

Graaf.

Hoe groot een Koning is, hy is een mensch als wy,

En valt met zyne keur wel aan de onrechte zy;

Ja deez' verkiezing toond aan die te Hoof verkeeren,

Dat diensten, nu ter tyd gedaan, haar loon ontbeeren.

Dieg.

Laat ons niet spreeken meêr van 't geen niet diend tot vreê,

De gunst heeft hier gehad by loon van dienst haar steê:

't Kan zyn dat in uw keur waar meêr waardy gevonden,

Maar's Konings zinlykheid heeft zich aan my gebonden:

By de eer die hy my doet voegd gy daar by noch een,

En maakt ons huizen bei door echten band gemeen.

Rodrigo mind Chimeen, en haar verheven gaaven

Het oogmerk van zyn dienst na haare gunst doen draven,

Verwilgd daar in, myn Heer, neemt hem tot Swager aan.

Graaf.

Rodrigo! neen; die moet nu na wat grooters staan;

En door deze aanwas van uw nieuwverkregen staaten,

Hy ongetwyffeld hem vry meêr zal dunken laaten.

Het ga u wel daar meê; en houd maar recht het stier

Van 's Prinsen gladde jeugd, vol van moed, vol van vier,

Leer hem hoe dat hy zal met Land en Luiden leeven,

De kwaade voor de schrik van strenge straf doen beeven:

De goede hebben lief, die koesteren met loon,

En door 't gehandhaafd recht bevestigen zyn troon.

Voeg daar de deugden by die 't ampt eens Veldheers raaken,

Vertoon hem hoe men zich den arbeid licht moet maaken,

In krygsplichtsoeffening voor and'ren munten uit,

Zich leggen in 't geweer met 't hoofd op een affuit,

Den gantschen dag te paard in heete zon te draaven,

Een muur te breeken deur, een bolwerk te ondergraaven,

Een stad te neemen in, en dat hy zelver mag

Doen hellen aan zyn zyd' de zege van een slag.

Zyt hem hier 't voorbeeld van, want dit u diend geweeten,

Dat gy hem voor moet gaan in 't gund gy hem zult heeten.

Het zeggen geld 'er niet als 't op de daad komt aan,

En 't oog moet meêr dan 't oor begrypen zulk vermaan.

Dieg.

Tot voorbeeld hoefd men hem maar voor zyn les te geeven,

Te leezen het bedryf van myn beroemde leeven,

Daar zal hy in een lang aan een geknoopt verhaal

Van heldendaaden zien, hoe dat men door het staal

De volkeren betemd, zyn vyand brengt aan 't vluchten,

En van verkregen roem doet vliegen de geruchten.

Gra.

Het levend voorbeeld, wis, dat heeft vry ander kracht,

Een Prins leerd in een boek zyn plichten al te zacht.

En wat heeft doch verricht uw groot getal van jaaren,

Dat niet een enk'len dag van my kan evenaaren!

Zo gy eens dapper waart, ik ben het nu ter tyd,

En dezen arm die is 't die 't gantsche Ryk bevryd.

Grenade, en Arragon voor dezen degen beeven:

Myn naam alleen een schrik kan aan de Mooren geeven.

Het zou hier zonder my haast neemen weêr zyn keer:

En zo gy my niet had, gy hield geen Koning meêr.

Elk uur, elk oogenblik, hoopt op door nieuwe daaden

Lauwrierkrans op lauwrier, daar ik meê ben verlaaden,

De Prins zou, tot een proef van manheid en van moed,

Veldslaagen winnen, mids my volgende op de voet;

En ver van 't loom gelees, dat voor myn arm moet wyken,

Zo zou hy leeren doen met na myn doen te kyken.

Die.

Gy spreekt my te vergeefs van 't geen ik weet zo wel,

Ik heb u zien te veld gaan onder myn bevel:

't Is waar doen my de kracht bezweek door hooge jaaren,

Dat uwe dapperheid myn plaatze kwam bewaaren,

En dat, om hier niet van te maaken meêr gewag,

Gy heden zyt 't geen ik wel eer te weezen plag.

Doch ziet gy, dat in ons dit beide te onderwinden,

De Koning tusschen tweên weet onderscheid te vinden.

Gra.

Het geen ik waardig was aan u gegeeven is.

Die.

Die voor u wierd gesteld was 't beter waart gewis.

Gra.

Die 't best kan voeren uit het beter had geleeken.

Die.

Voorby gegaan te zyn is niet het beste teeken.

Gra.

Met kuipen kreeg gy 't als een loozen hoveling.

Die.

De luister van myn deugd was maar alleen 't verding.

Gra.

Om wel te zeggen, 't was ten opzicht van uw jaaren.

Die.

De Koning toonde gunst aan kloekheids lang ervaren.

Gra.

Was 't kloekheid toegeleid 't kwam dezen degen toe.

Die.

Hy moest 't niet waard zyn die vergeefs hem zelfs liep moê.

Gra.

Niet waard zyn! wie?

Die.

Gy.

Gra.

Ik! hou daar; uw kwaalyk spreeken,

Verwaande Grysaart, men op deze wys moet wreeken.

Die.

Voleind, en neem al voort myn leeven na deez' hoon,

Het eerste dat myn stam te lyden was gewoon.

Gra.

En wat meend gy te doen, dus slap, en afgesleeten?

Die.

Helaas! myn zwakken arm heeft zyne kracht vergeeten.

Gra.

Uw zwaard is in myn magt, maar 'k oordeel 't my geen eer,

Dat ik myn hand zou slaan aan dit veracht geweer.

Ga heen, en wil de Prins ook dit te leezen geeven,

In 't neemen van zyn les uit uw beroemde leeven.

Deez' straffe, zo wel waard een opgeblaazen klap,

Zal tot goed onderwys verstrekken de eerste trap.

Die.

Stort gy myn bloed dan niet?

Gra.

Myn ziel heeft zyn genoegen,

En myne hand die zou van zulk een doodslag wroegen.

Die.

Versmaad gy dan myn lyf?

Gra.

Dien draad te snyden af,

Was maar een dag vyf zes u brengen eer in 't graf.

Vyfde tooneel.

Don Diego alleen.

O Spyt! ô ramp! ô hoon, ô ongewilde jaaren!

Heb ik dus lang geleefd om deze smaad te ervaren?

En ben ik onder 's krygs beleid geworden grys,

Om in een dag te zien myn eer gemaakt tot prys?

Myn arm, die met ontzag gantsch Spanjen plag te vieren,

Myn arm, die 't Ryk zo vaak in zyn behoud moest stieren.

Zo vaak de Zetel van zyn Koning heeft gestyfd,

Verraad my in den nood, en nu verleegen blyft.

O wreed geheugen van myn achtbaarheid voorleeden!

O werk van zo veel tyds op eene stond vertreeden!

O nieuwe waardigheid, bouwvallig voor myn eer!

Verheeven stortrots, daar myn heil van struikeld neêr!

Ach! moet men van uw ramp de Graaf zich zien beroemen?

En sterven zonder wraak, of 't leeven eerloos noemen?

Zyt Graave van myn Prins voortaan de Voedsterheer,

Dat ampt en laat niet toe een amptman zonder eer;

Uw trotze hoovaardy heeft, door dit schendig hoonen,

My, tegen 's Konings keur, daar weeten uit te troonen.

En gy, roemruchtig tuig van menig heldendaad,

Maar nu van stramme leên een noodeloos sieraad;

Geweer, wel eer gevreesd, maar dat in dit onteeren

My meêr diend tot een pronk dan om my te verweeren:

Weg, weg, verlaat voortaan die zo haast is vermand,

En voeg u tot myn wraak in een bekwaamer hand:

Is Roderik myn zoon, zo moet zyn liefde wyken,

En deze vlam het zeil voor grooter vlamme stryken:

Myn eer die is de zyne, en deze schimp geleên,

Die my treft aan de wang, die springt hem voor de scheen.

Zesde tooneel.

Don Diego, Don Rodrigo.

Die.

ROdrigo, heb je hert?

Rod.

Wie 't waar, zo niet myn Vader,

Zou 't daat'lyk werden wys.

Die.

Hoor hier eens, koom wat nader,

'k Erken de sprenkels van myn welgebooren bloed

In deze wakkerheid, in dit uw groot gemoed:

Myn jonkheid bot weêr uit in zulk geswind beweegen

Van ed'le toornigheid, die my niet laat verleegen.

Kom, Zoone, kom myn kind, kom beterd myne schand,

Kom, wreek my toch.

Rod.

Van wie?

Die.

Van zulk een snooden hand,

Dat zy aan beider eer een doodsteek heeft gegeeven,

Door eene vuistslag, doch de schelm had straks het leeven

Gelaaten, maar myn kracht bezweek, myn groot gemoed,

En dit geweer, dat in myn hand geen nut meêr doed,

Dat lever ik aan u, om my daar meê te wreeken;

Ga, straf een onverlaat, en wilt zyn trots verbreeken;

Beproef daar aan uw moed: want zulken overlast

Men niet dan in het bloed des schenders af en wast.

Sla dood, of blyft 'er dood. Voorts om verdacht te weezen,

Breng ik u voor de vuist een man die is te vreezen:

Ik heb hem menigmaal geheel bebloed gezien

Ophoopen om hem heen een wal van doode liên.

Rod.

Zyn naam; want meêr gezeid dat is maar tyd verlooren.

Die.

Om u dan in een woord wat meêr noch te doen hooren,

Het is een Oorlogsheld die vaak heeft zeeg bestreên,

't Is....

Rod.

'k Bid u maakt een eind.

Die.

De Vader van Chimeen.

Rod.

De....

Die.

Antwoord daar niet op, ik weet uw minnetochten;

Maar 't leeven zyn ze onwaard die eerloos leven mogten,

Hoe waarder die ons schend hoe 't schennis zwaarder is,

Kortom gy weet het hoon, de wraak moet gaan gewis.

'k Zeg u des niet meêr; maar wil u, noch my verveelen,

Toon u een waardig Kind van zulken Vaders teelen:

Verdrukt door 't ongeval daar 't noodlot my in steekt,

Ga ik 't beschreijen; gy, gaa, loop, vlieg, en ons wreekt.

Zevende tooneel.

Don Rodrigo alleen.

GEraakt aan 't binnenst van myn hert,

Door onvoorzien zo wel als doodelyke schichten,

Ellendig wreeker om dit ongelyk te richten,

En ongevallig wit van onverdiende smert,

Ik sta gelyk een staak, en myne ziel verslaagen

Die wykt voor zyne plaagen.

Zo na te zien myn min te zyn beloond,

Ach! ach! waar wil dit heene?

Myn Vader is 't die hier in is gehoond,

De Hooner is de Vader van Chimene.

Wat voel ik vreemden tegenstryd,

Myn eer en myne min my elk om 't seerst bekooren;

Een Vaders wraak voldaan is een meesterss' verlooren.

't Een port myn gramschap aan, en 't ander die verbyt;

Gebragt tot droeve keur, of in myn Min te sneeven,

Of eereloos te leeven.

Te wederzyds myn ramp my stoot in 't graf,

Ach! ach! waar wil dit heene?

Zal ik dit hoon dan laaten zonder straf?

Zal zyn gestraft de Vader van Chimene?

Vader, Meestersse, en Eer, en Min,

Medogenlooze plicht, en overwreed behooren,

Al myn vermaak is weg, of al myn eer verlooren,

't Een maak my leevens moê, en 't ander ramp brengt in.

O waarde en wreede hoop, van een gemoed groothertig,

Maar echter minnesmertig.

Eêl vyand van myn aldergrootste heil,

Helaas! waar wilt gy heene?

Zyt gy in my dat ik myn eer beveil?

Zyt gy in my dat ik verlies Chimene?

't Is beter eenmaal dood te zyn,

Ik ben niet min verplicht aan myn Meestersse, als Vader,

Die zyne schennis wreekt, is haare gunstversmaader,

En die dit kan bestaan gevoeld geen minnepyn,

Voorkomen wy 't verdriet van tegens haar te derven

't Geen ons doch zou doen sterven.

't Luk loopt my dwers; daar 's niet dat helpen mag,

Myn hoop vervliegt daar heene,

Wel aan, myn ziel, is sterven uw gelag,

Zo sterft, en stoord ten minsten niet Chimene.

Te sterven, en niet zyn gerecht,

Te loopen na een dood zo dood'lyk mynder eere!

Te lyden dat men aan myn naam tot schande keere,

Dat ik niet heb de roem myn's huis gehouden hecht!

Te ontzien een minnevlam waar af myn ziel van binnen

't Verlies al kan bezinnen!

Ach! luist'ren wy niet meêr na dit bedrog,

Dat ons stoot los daar heene;

Wel aan, myn arm, behoud uw eere toch,

Nadien gy moet verliezen uw Chimene.

Wis! 't was met myn verstand geen deeg;

Ben ik myn Vader niet zo veel als 't lief gehouwen?

't Zy ik blyf in 't gevecht, 't zy door een droef benouwen,

'k Zal storten uit myn bloed zo zuiver als ik 't kreeg.

'k Beschuldig my alreeds van 't al te lang vertraagen,

De wraak moet overdraagen.

En schaamrood dus te hebben 't stuk verschoond,

Laat 't loopen derwaards heene,

Nadien myn Vader is van daag gehoond,

En d'Hooner is de Vader van Chimene.



Tweede bedryf.

Eerste tooneel.

De Graaf, Don Arias.

Graaf.

'k BEken hier onder ons, het bloed was my wat warm,

Toen ik hem gaf de slag, en wat te rad myn arm.

Maar nu het is geschied en is 't niet weêr t'herhaalen.

Ar.

Laat voor des Konings wil die hooge moed wat daalen.

Hy trekt het hem vry aan, en dapperlyk gestoord.

Vaart met een vollen ernst in uwe zaake voort.

Ook hebt gy niet waar mede in recht u te verweeren,

Dus ziet, d'onteerders staat, en grootheid van 't onteeren,

Vereisschen schuldbeken, en zonderlinge ootmoed,

Dat vry te boven ga 't gund men gemeenlyk doet.

Gra.

Hy neem my 't leeven dan, dat is in zyn vermogen.

Arias.

Wat meêr gehoorzaamheids, en 't zeil min opgetoogen;

Stil toch de gramschap van een Prins die u bemind.

Hy wil 't zo; zegt gy noch dat gy 't niet goed en vind?

Graaf.

Myn vriend, als daar myn eer en achtbaarheid aan stonde,

Wat ongehoorzaam zyn waar niet zo grooten zonde:

En neemt zy waar al groot, myn diensten aan de kroon

Zyn vry meer dan genoeg op dat men zulks verschoon.

Ari.

Hoe treflyk ook uw dienst mag zyn, hoe menigvuldig,

Een Koning en is noit zyn onderzaad iet schuldig:

Gy vleid u zelfs te veel, en moet des zyn bericht,

Dat die zyn Prins wel diend niet meêr doet dan zyn plicht.

Gy loopt in uw verderf, myn Heer, met dit vertrouwen.

Graaf.

Ik zal niet van uw raad dan na bevinding houwen.

Ar.

Gy hoord te zyn beducht voor 's Konings hooge magt.

Gra.

Een dag alleen noit man als ik ben té onderbragt.

Hy ga zyn magt vry reê tot myne straffe maaken,

De Staat zal voor ik val het onderst' boven raaken.

Arias.

Hoe! vreesd gy dan niet meêr het opperste gebied?

Gra.

Eens Stafs die zonder my hem uit de handen schiet!

Hem zelfs is al te veel aan myn behoud geleegen,

Myn hoofd in 't vallen zou zyn kroon doen overweegen.

Arias.

Laat toe dat reden u de zinnen wat bedaar',

En neemt een goed beraad.

Graaf.

't Beraad dat is aldaar.

Ar.

Wat zal ik zeggen dan? 'k moet rekening gaan geeven.

Gra.

Dát ik niet toestaan kan in iet verkleind te leeven.

Ar.

Bedenkt dat 's Konings wil niet lyd te zyn bepaald.

Gra.

Het lot dat leid'er al, wat diend'er meêr verhaald.

Ar.

Vaar wel dan, nademaal ik niet en kan verrichten:

En met Lauwrier bedekt vreesd echter 's bliksemsschichten.

Gra

Ik wachte zonder vrees.

Ar.

Maar doch niet zonder schâ.

Gra.

Wy zullen dan voldaan Don Diego zien hier na.

Ik stoor my weinig aan zulk onvermogend dreigen,

En in het grootst' gevaar is wonderdoen myn eigen,

Want daar 't myn eer betreft en zal de wreedste dood

My niet verzetten, zelfs in de alderscherpste nood.

Tweede tooneel.

Don Rodrigo, De graaf.

Rod.

HEer Graaf, een woord of twee.

Gra.

Spreek.

Rod.

Help my uit 't vermoeden,

Kend gy Don Diego wel?

Gra.

Ja 'k.

Rod.

Zacht man, wilt u hoeden.

Weet gy dat dien goên Heer was in zyn tyd een schat

Van deugd, van dapperheid, van eere? weet gy dat?

Gra.

't Kan zyn.

Rod

Dit vuur dat gy my ziet inde oogen blaaken,

Weet gy 't zyn bloed te zyn? weet gy 't?

Gra.

Wat kan 't my raaken.

Rod.

Ik zal 't u doen verstaan, vier treedjes maar van hier.

Gra.

Wel stoute Jongen; hoe!

Rod.

Spreek zonder veel getier.

Ik ben jong, 't is zo, maar by edel bloed in de aâren

En wacht de dapperheid niet na 't getal der jaaren.

Gra.

My dus te randen aan! wat losheid speeld hier meê?

Men u noch noit en zag den degen uit de scheê.

Rod.

Men hoefd geen tweede proef van myns gelyk te wachten,

Haar eerste handwerk is een meesterstuk te achten.

Gra.

Weet gy wel wie ik ben?

Rod.

Ja; ieder, zo ik raam,

Zou beeven, buiten my, van schrik voor uwen naam;

In duizend Lauwreblaân, die u het hoofd omgeeven,

Schynt van myn nederlaag het ongeval geschreeven:

Ik rande als roek'loos aan een arm die't doorgaans wind,

Maar hy heeft magts genoeg die zich vol moeds bevind.

Aan die zyn Vader wreekt is niets van onvermogen;

Uw arm noit neêrlaag had, maar zoud ze krygen mogen.

Gr.

Dat groot gemoed dat in deez' taal drukt uit zyn schyn,

Zich daag'lyks uit uw oog ontdekken quam aan 't myn:

En werdende gewaar de deugd die in u blikte,

Myn hert met volle vreugd myn Dochter u toeschikte.

Ik weet hoe gy haar mind, en ben verblyd te zien

Dat uwe tochten voor uw plichtschuld moeten vliên:

Dat die niet flaauwen doen uw dapp're vierigheden,

Noch uw verheven Deugd gezonken is beneden

Het geen ik daar van hield; dus hebbende gehaakt

Te krygen tot myn Zoon een Ridder heel volmaakt,

Bevind ik in myn keur my niet te zyn bedroogen,

Doch ik gevoel myn hert heel over u bewoogen,

Ik prys uw hoog gemoed, maar ik beklaag uw jeugd,

Verzoekt geen proef te doen die gy niet haalen meugt.

Geef mynen arm verlof om dit gevecht te myden,

Dat al te ongelyk geen eer heeft van zyn stryden:

Te vechten zonder vaar is winnen zonder roem:

Wat lof leid in 't verderf van zulk een jongen bloem?

Men zal u met een vuist gelooven neêrgeslaagen,

En ik zou maar 't verdriet van uwe dood weg draagen.

Rod.

Verkeerd meêdoogen volgd uw schendig stuk; die de eer

My neemen derft, die schroomd myn leeven (schynt het) meêr.

Gra.

Gaa heenen uwes weegs.

Rod.

Gaan wy al stil ter werven?

Gra.

Zyt gy uw leeven moê?

Rod.

Zyt gy bevreesd voor sterven?

Gra.

Kom gy, voldoed uw plicht. Een Zoon toond zich ontaard,

Wien meêr zyn leeven dan zyns Vaders eer is waard.

Derde tooneel.

De Infante, Chimene, Leonora.

Inf.

STil, myn Chimene, stil uw innerlyk bedroeven,

Deze opgekomen ramp wil uw geduld beproeven,

Gy zult na korten storm weêr kalmte zien verwekt,

't Is maar een kleine wolk die uw geluk bedekt;

En door wat uitstels kan 'er niet veel zyn verlooren.

Chim.

Myn hert, vervuld met vrees, mag na geen hoope hooren;

Een onweêr dat zo snel na zulk een stilte komt,

Een wisse schipbreuk dreigd, van enkel onheil bromd,

Daar is geen twyffel aan, ik sneuvel in de haven;

Ik minde, was bemind, ons Vaders 't jawoord gaven,

En ik aan u daar van de blyde boodschap brogt,

Op 't eigen oogenblik dat haaren onlust wrocht,

't Verhaal waar af u niet zo haast is voorgedraagen,

Of 't heeft van 't zoet verwacht al 't steunzel ingeslaagen.

Vervloekte Staatzucht, en verwaande hovaardy,

Waar door de beste meest geraaken in de ly:

Gestrenge naam van eer, de moordpriem van myn lusten,

Wat kost gy my al leets? hoe gaat gy my ontrusten?

Inf.

Gy hebt geen oorzaak dus te vreezen dit verschil,

Een oogeblik blies 't op, en 't weder blussen wil:

't Is al te ruchtbaar om in onheil uit te breeken,

De Koning wil alreeds het werde vergeleeken.

En zo veel my belangt, gevoelig van uw schâ,

Zal ik doen wat ik kan dat alles wel vergâ.

Chim.

Verdraagen geld'er niet in diergelyke zaaken,

Want hoon aan de eer gedaan en is niet goed te maaken:

Vergeefs men daar toe magt en wysheid brengt by een,

En zo men 't kwaad geneesd, 't is maar in schyn alleen.

Ja haat die heim'lyk woed in de eens ontstelde zinnen,

Ontsteekt een vinnig vuur met meerder kracht van binnen.

Inf.

Den zoeten echten band, daar uw Rodrigoos hert

Aan zyn Chimene door zo vast verbonden werd,

De Vaders te gelyk zal op een nieuw vereenen,

En door dit huuw'lyks heil van alle tweedracht speenen.

Chim.

Ik wensch het zo veel eer dan ik 's in hoope ben,

Don Diego is te trots, en ik myn Vader ken;

Ik voel een traanenvloed die ik niet kan weêrhouwen,

't Voorleên my smert, en derf 't aanstaande niet vertrouwen.

Inf.

Wat maakt u dus benaauwd? een afgeleefd oud man?

Chim.

Hy heeft een Zoon vol moeds.

Inf.

't Volwassen schort 'er an.

Chim.

Wie dapper weezen zal die wil al vroeg beginnen.

Inf.

Hy is te zeer verliefd, en die te recht beminnen

Mishaagen al te noô de geen die haar behaagd:

Een woord, wanneer gy wilt, zyn toorn uit hem verjaagd.

Chim.

Maar hoord hy na my niet, hoe zal ik 't dan aanleggen?

En geeft hy my gehoor, wat zal men van hem zeggen?

Hy, zynde een Edelman, te lyden zulken smaad!

't Zy dat hy plaatze geeft, 't zy dat hy tegenstaat

De vonk die in hem vlamd, myn wensch die blyft verlegen

Door schaamte of door spyt; beschaamd van zynent wegen

Zo hy myn wil komt na, vol spyt te zyn ontzeid

Indien hy meêr zyn eer als myne min toeleid.

Inf.

Chimenes hert draafd hoog, en neemt in geen bedenken,

Hoe na het haar ook ga iet dat haar eer mag krenken,

Maar of ik tot 'er tyd dat dit zy bygeleid,

Deez' vryer nam te Hoof in myn verzekerdheid,

En zo by dwang de drift zyns arrenmoeds hield binnen,

Zou 't geenen nadocht voên in uw verliefde zinnen?

Chim

Ach! doet gy dat, Mevrouw, zo ben ik buiten schroom.

Vierde tooneel.

De Infante, Staatjongen, Chimene, Leonora.

Inf.

STaatjongen, zoekt Rodrig', zeg dat hy by my koom.

Staatj.

De Graave van Gormas, en hy....

Chim.

Ach! ach! ik beeve.

Inf.

Spreek.

Staatj.

Hebben uit het Hof haar te gelyk begeeven.

Chim.

Alleen?

Staatj.

Alleen, en, zo 't geleek, met onderlinge twist.

Chim.

Zy zyn wis handgemeen, 't is al te wel gegist.

Mevrouw, ik bid hou my deez' haastigheid ten goede.

Vyfde tooneel.

De Infante, Leonora.

Inf.

HElaas! wat voel ik voor een wroegen in my woeden!

'k Beklaag haar ongeval, en zal ik haar verraân?

Myn rust verlaat my, en myn brand gaat weder aan.

't Geen dat Rodrigo doet van zyn Chimene scheiden,

Komt door een nieuwe hoop my tot nieuw lyden leiden:

En haare tweespalt, die ik aanschouw met verdriet,

In myn bekoorde ziel een stil verheugen giet.

Leon.

De Deugd in uw gemoed zo hoog ten top gezeeten,

Is die door snoode min zo haast ter neêr gesmeeten?

Inf.

Ei! noemd ze niet meêr snood, nadien ze nu by my

In volle praal geplaatst het recht heeft aan haar zy.

Draagd haar eerbieding toe nu zy my mag behaagen;

Myn Deugd bestryd ze wel, maar hoope leid my laagen,

Terwyl de min, helaas! weêr in myn boezem glyd,

En na een Minnaar haakt die nu Chimene is kwyt.

Leon.

Laat gy dit hooge hert zo laag dus licht'lyk vallen,

En gaat gy redenloos u geeven tot zulk mallen?

Inf

Ach! met hoe weinig nut leend iemand reden 't oor,

Wanneer de ziel geraakt te hollen buiten 't spoor!

Want als de zieke zelfs bemind zyn eigen quaalen,

En kan hy niet verstaan daar raad voor te doen haalen.

Leon.

De hoop verlokt u, en uw ziekte schynt uw zoet;

Doch blyf Rodrigo uws onwaardig wat gy doet.

Inf.

'k Weet het niet dan te wel, maar zo myn deugd moet zwichten,

Zo hoord wat vreemder hoop de Min kan in my stichten,

Indien Rodrigo komt verwinnaar uit het Veld,

En zulk een Oorlogsman valt onder zyn geweld,

Mag ik 'er zonder schand, als Minnaar, werk van maaken,

Want wat zal hy niet doen kan hy dit boven raaken!

Ik derf my beelden in, dat onder zyn beleid

Het Ryk aan alle kant zal werden uitgebreid:

En 't vleijen van de Min doet dat ik nu al raade

Dat hy eerlang de kroon zal draagen van Grenade,

De Mooren te onderbragt hem zullen bidden aan,

Arragon zynen arm zal werden onderdaan,

Portugaal 't geeven op, enzyne Heldendaaden

Aan de overzyd' des zees met lof hem zullen laaden:

Kort om, al wat men zeid dat ooit door mannekracht,

Door dapperheid, door deugd, te weege was gebragt,

Ik van Rodrigo hoop na dit zyn overwinnen;

En vind dus in hem stof wel waardig om te minnen.

Leon.

Maar zie, Mevrouw, hoe ver gy zynen arm dringt aan.

In een gevechts gevolg dat licht nooit aan zal gaan

Inf.

Rodrigo is gehoond, de Graaf heeft 't hoon bedreeven,

Zy zyn na buiten toe; wat kan men blyks meêr geeven?

Leon.

Maar neemt dat dit gevecht al zeker zy gesteld,

Is 't niet vry volle vroeg dat gy zulk oordeel veld?

Inf.

Wat wilt gy? ik ben mal, en myne zinnen maalen,

En dit noch 't minste kwaad van myne minnekwaalen.

Kom met my in 't vertrek, en troost my in myn leed,

Noch laat my niet alleen nu gy myn euvel weet.

Zesde tooneel.

De Koning, Don Arias, Don Sanche, Don Alonso.

Kon.

DE Graaf is dan zo los, zo waanwys, zo vermeeten,

Dat hy zyn misdaad meend vergeeven en vergeeten?

Ari.

Ik heb hem uit uw naam daar lang op ondergaan.

Maar niet verricht, al heb ik, Heer, myn best gedaan.

Kon.

O Hemel! zal dan dus een Onderzaat versmaaden

Zyn plicht van hulde en trouw door roekelooze daaden!

Don Diego hoond hy, en op 's Konings wil niet let,

Ja midden in myn Hot zo steld hy my de wet.

Laat hem een dapper Held en een groot Krygsman weezen,

Ik zal hem van die kwaal, ik zweer 't hem, wel geneezen,

Al was hy enkel staal, ja Mars in menschen schyn,

Hy zal zien wat het is my ongehoorzaam zyn.

Ik weet hoe dat men moet zo fiere zinnen temmen,

En heb dat harde hair wat zacht eerst willen kemmen,

Maar nu hy zulks misbruikt, ga heen van dezen dag

Verzeker u van hem, daar koom van wat het mag.

Sanc.

't Kan zyn een weinig tyds zou hem meêr buigzaam maaken,

Men heeft hem voor gehad noch heel verhit; 't zyn zaaken,

Heer Koning, die 't gemoed doen zieden in 't begin,

Een hert zo moedig, kan zich kwaalyk toomen in.

Hy heeft wel ongelyk, maar zulke zielen konnen

Tot ongelyks beken zo haast niet zyn gewonnen.

Kon.

Don Sanche, zwyg, en zwicht, want gy dit weeten zult,

Men zich schuldplichtig maakt in 't spreeken voor deez'

San.

Ik zwicht, Heer, en ik zwyg; maar laat een woord toch leggen

De grond tot zyn verschoon.

Kon.

Wel wat weet gy te zeggen?

San.

Dat een gemoed gewend niet dan iets groots te doen,

Zich zwaarlyk buigen kan tot de ootmoed van een zoen:

Het ziet daar toe geen raad als ingewikt met schanden,

En hier op heeft alleen de Graaf getoond zyn tanden:

Hy vind in deze plicht iet dat hem tegen werd,

En zou gehoorzaam zyn had hy een minder hert.

Gebied dat zynen arm, volwasschen onder 't vechten:

Door 't punt van zyn rapier dit ongelyk ga rechten,

Hy zal 't u bet'ren, Heer, 't is buiten alle zorg,

En tot het hem zy kond, ziet hier 't geen blyft zyn borg.

Kon

Gy breekt door het ontzag; maar ik vergeef 't uw jaaren,

En min deez' vierigheid in jonkheids wedervaaren;

Een Koning, die zyn doen met ryper raad omgeeft,

Der Onderzaaten bloed in meerder achting heeft.

Ik waak voor myn Gemeent', bestier ze door de reden,

Gelyk het hoofd draagt zorg voor al de minder leeden.

Dus 't geen dat u dunkt recht en is geen recht by myn,

Gy spreekt als een Soldaat, ik moet een Koning zyn,

En wat men zeggen mag, en hoe men 't wil gelooven,

De Graaf zal door deez' plicht zyn achtingsglans niet dooven,

Dat meer is, 't hoon raakt my, hy heeft geschandvlekt de eer

Van hem die ik myn Zoon koos tot een Voedsterheer,

En, door het stout bestaan van zulke onheils neepen,

Heeft hy hem aan myn keur, en aan my zelfs vergreepen.

Ik ben 't die hy voldoet als hy deze ondaad recht;

Maar 't is daar van genoeg. Voort diend u noch gezegt,

Dat ons de vyand dreigd; ik vrees voor een verrassen.

Arias.

De Mooren zouden die weêr wat te raaken passen?

En wel een aanslag op ons hebben in den zin?

Kon.

Men heeft haar Vloot gezien te Zeewaart steeken in,

En u is wel bekend dat in zeer weinig uuren

Men die met eene vloed kan hier ter reede stuuren.

Arias.

Zo menig zwaar verlies heeft haar benomen 't hert,

Dat uw ontziene magt noch meêr zou zyn getert.

Kon.

Dat baat niet, wantzy noit en zullen mogen lyen,

Dat ik myn voet dus vast zet in Andalousyen,

En zulken schoonen streek van afgenomen grond,

Die wakkerd haare wrok tot wraak schier te elker stond.

Dit is de reden die my heeft hier in Seviljen

Doen stellen zints tien jaar de zeetel van Castiljen,

Om haar dicht by te zyn en vaardig op het spoot

Te dempen in den dop al wat zy neemen voor.

Arias.

Zy hebben wel geleerd ten koste van haar hoofden,

Hoe zwaarlyk men u weêr, van 't geen gy wind, beroofden;

Te groote vrees is kwaad.

Kon.

't Verzuim dat is noch qua'er,

En die te veel vertrouwd die noodigd het gevaar;

Ja zelfs de vyand, die gy hebt voorheen geslaagen,

Zo gy uw kans verkykt, zal 't voordeel u ontjaagen.

Dan echter 't waar niet goed, de tyding zynde onwis,

Te strooijen onder 't volk een nachtschrik by de gis:

Den angst, die wapenroep zou nodeloos omvoeren,

Mogt, mits de duisterheid, de Stad te zeer beroeren,

Nadien myn goede wacht houd tegens allen nood,

Is 't voor als u genoeg.

Alon.

Myn Heer, de Graaf is dood;

Don Diego, door zyn Zoon zyn onlust heeft gewrooken.

Kon.

Van dat ik wist de wrok heb ik de wraak voorsprooken,

En wou dit ongeval verhoeden van toen af.

Alon.

Chimene, vol van rouw, komt vorderen de straf,

En met een traanenvloed eischt recht van uwe handen.

Kon.

Hoewel ik voel myn ziel tot haar ontferming branden,

Nochtans het geen de Graaf begaan heeft, hier gezeid,

Heeft wel verdiend dit loon van zyn vermetelheid.

Doch of hy 't schoon verdiend, het valt my hert te missen

Een zulken Oorlogsheld, en na het kloek beslissen

Van menig groot gevaar, na menigmaal den Staat

Te hebben met zyn bloed in trouwe dienst gebaad,

Al is 't dat zyne trots niet was om te verdraagen,

Noch smert my zyn verlies, en moet zyn dood beklaagen.

Zevende tooneel.

De Koning, Don Diego, Chimene, Don Sanche, Don Arias, Don Alonso.

Chim.

REcht! recht, Heer Koning, recht!

Die.

Heer Koning, weest my goed.

Chim.

Ik werp my voor u neêr.

Die.

Ik val voor u te voet.

Chim.

Ik vorder recht van u.

Die.

Wilt myn verdeeding hooren.

Chim.

'k Eisch wraake van een moord.

Die.

't Was straf van hoon, in tooren.

Chim.

Rodrigo, Heer....

Die.

Die deê gelyk een eerlyk man.

Chim.

Die stak myn Vader dood.

Die.

Zyn Vader pord' hem an.

Chim.

Een Prins is schuldig recht aan 't bloed der Onderzaaten.

Die.

Voor een gerechte wraak het recht wat moet ontlaaten.

Kon

Ryst bei te gader op, en redend een voor een.

Chimene, ik heb myn rouw met uwen ramp gemeen,

En ik voorwaar uw leet met hertenleet aanhoorden.

Gy krygt uw beurt daar na, valt haar niet in haar woorden.

Chim.

Heer Koning, wat verdriet! myn Vader die is dood,

En ik zag 't drabbig bloed dat uit zyn wonde vlood;

Dat bloed, dat zich zo vaak voor uwen Staat ging wagen,

Dat bloed, dat u verkreeg de zeeg van zo veel slaagen,

Dat bloed, dat op de grond noch rookt van enkle spyt,

Dat het zich ziet gestort voor minder als gy zyt.

't Gund midden in 't gevaar geen kryg ooit dorst vergieten,

Rodrigo in uw Hof doet langs der aarde vlieten:

En voor zyn proefstuk, hy met zulken fraaijen daad

Van zulken vasten stut ontzet heeft uwen Staat.

Heeft van uw Oorlogsvolk de moed ter neêr geslaagen,

De hoop weêr opgerecht van die u haat toedraagen.

Ik kwam, ach! op de plaats heel machteloos, en bleek,

En vond hem overleên, Heer Koning, ik bezweek;

Vergeef 't my zo myn smert myn stemme doet verstyven,

Myn traanen en gezucht de rest u schuldig blyven.

Kon.

Hou moed, myn waarde kind, en weet dat van voortaan

Uw Koning u in steê wil van een Vader staan.

Chim.

Myn Heere, te veel eers geschiede aan myn ellende;

Ik kwam dan machteloos, en vond zyn leeven te ende.

Hy sprak my wel niet aan, maar dat vry dieper dreef,

Zyn bloed in 't vochte stof my myne plicht voorschreef:

Of eer, zyn dapperheid genooddruft te ondergaande,

Sprak tot my door zyn wond, en my tot wraak vermaande.

En om zyn overlast aan u te maaken kond,

Ontleent daar toe myn stem door zulken droeven mond.

Heer Koning, duld toch niet, dat onder uwe oogen,

Een ongestutte loop van moord heb zulk vermoogen,

Dat, zonder strafs gevolg, de beste van het Land

Zyn onder lyfsgevaar van elks verwaande hand:

Dat zich een jonge wulp beroeme van haar sneeven,

Zich baaden in haar bloed, en haar beneeme 't leeven.

Een zulk een Oorlogsheld, waar van men u beroofd,

By wraaks gebrek den ernst tot uwen dienst verdoofd.

In 't kort, myns Vaders dood eisch ik te zien gewrooken,

Meêr tot uw nut dan om u voor my op te stooken.

Uw Staat verliest in het verlies van zulken man,

Wreek bloed met bloed, en doet de dood den dooder an,

Laat hem en zyn geslacht, zo verre als het kan rekken,

Zoenoffer voor deez' zonde aan 't gantsche Land verstrekken.

De zon, die alles ziet, en ziet niet hier op aard,

Dat zulk een dierbaar bloed is in betaaling waard.

Kon.

Don Diego, antwoord nu.

Die.

Wat is men vol gelukken,

Wanneer men met zyn kracht zich 't leeven voeld ontrukken,

En wat brengt ouderdom aan menig groot gemoed,

Met zyne zwakheid, Heer, een zwaaren tegenspoed.

Ik, die wel eer gewend was altyd te overwinnen,

Die door gedaane dienst my deed alom beminnen,

Die zie my nu, vermits ik heb te lang geleefd,

Onteerd door schendig hoon, en dat my wraak begeeft.

't Geen noit vermogt beleg, noch slag, noch ongenade,

't Geen noit vermogt Argier, Arragon, noch Grenade,

't Geen noit uw vyand, noch myn haater heeft bestaan,

Dat is my in uw Hof door hoogmoed aangedaan.

Myn eer is daar geschend ten trots van myne jaaren.

Myn zwaaren ouderdom men dorst met schimp verzwaaren;

Heer Koning, op deez' wys zo zou dit gryze hair,

Versleeten in 't helmet by menig krygsgevaar,

Dit bloed, in uwen dienst zo ridderlyk vergooten,

Deze arm, wel eer de schrik van 's vyands vaste slooten,

Met oneer gaan in 't graf, had ik niet voortgebragt

Een Zoon, wel waard zyn Land, zyn Koning, zyn geslacht,

Hy leende my zyn hand, hy heeft de Graaf doorsteeken,

Myn eere weêr hersteld, myn oneer derven wreeken;

Zo 't toonen van zyn moed, ook met gevaar van 't graf,

Zo eene vuistslags wraak verdiend een wreede straf,

Op my, op my alleen, moet dezen bliksem vallen;

Wanneer den arm misdoet, het hoofd ontgeld het mallen

Van 't geen 'er is misdaan, van de oorzaak van 't gekarm

Ben ik, Heer Koning, 't hoofd, hy is alleen den arm.

Beklaagd Chimene zich van dat hy heeft verslaagen

Haar Vader, hy en had het noit behoefd te waagen

Had ik het konnen doen. Behoud den arm u dan,

En offerd haar het hoofd, dat geen meêr dienst doen kan.

Ten kosten van myn lyf voldoed vry, Heer, Chimene,

Ik pleeg geen tegenweer, ik ga gewillig heene;

En ver van het verwyt dat ik geen schuld en weet,

Zo 'k buiten oneer sterf, zo sterf ik zonder leed.

Kon.

De zaak is van gewicht, en ryp'lyk overwoogen,

Verdiend voor het gerecht des vollen Raads betoogen.

Don Sanche, breng Chimeen in zekerheid weêr t'huis,

Don Diego heb myn Hof tot zyn gevangenhuis,

Zyn Zoon zy nagezocht, ik zal u rechtsdwang geeven.

Chim.

't Is recht, Heer Koning, dat een Moorder misse 't leeven.

Kon.

Stil uw verdriet, myn kind, en stel uw hert gerust.

Chim.

Bevel van rust is my maar aanwas van onlust.



Darde bedryf.

Eerste tooneel.

Elvire, Don Rodrigo.

Elv.

ROdrigo! wel hoe nu? rampzalig wicht, wat doe je?

Rod.

Ik volg de wreede klem van myn hard noodlots bloeije.

Elv.

Van waar komt u deez' trots en deze nieuwe moed,

Dat gy verschynd ter plaats die gy besmet met bloed?

Hoe! derft gy noch tot hier des Graaven schim aanranden?

Bragt gy hem niet ter dood?

Rod.

Zyn leeven was myn schande,

Myne eer heeft van myn hand gevorderd deze daad.

Elv.

Maar in des dooden huis te zoeken toeverlaat!

Zocht ooit een moorder daar zich voor de straf te bergen?

Rod.

Kwam ooit een moorder recht aan zynen rechter vergen?

Neen, ziet my niet meêr aan met een verbaasd gezigt;

Ik zoek de dood, nu ik de doodslag heb verricht.

Myn recht hangt aan myn min, myn Rechter is Chimene,

Ik heb haar haat verdiend, daar door de dood met eene.

En koom daar van ontfaân, als welzyns beste pand.

Het vonnis van haar mond, den slag van haare hand.

Elv.

Vlied liever uit haar oog, vlied van haar grammen tooren,

Ontrekt u de eerste brand van haar ontvlamd verstooren,

Ga heen, geef u niet bloot aan de eerste ontsteltenis.

Die in 't verbolgen hert noch versch ontsteeken is.

Rod.

Neen, neen, dat waarde pand dat ik kon dus mishaagen,

Kan my geen haat genoeg tot myne straf toedraagen:

Die eens zo groot te zien zou zyn myn grootst geluk,

Om door de dood te zyn veel eerder uit den druk.

Elv

Chimene is na het Hof, ontsteld en heel begreezen,

En zal met veel gevolgs terstond hier weder weezen.

Ga toch, Rodrigo, ga, en hou my buiten last:

Wat zou men zeggen zo men hier zag zulken gast?

Wilt gy, dat iemand haar noch nageef, dit, of kwaader,

Dat ze in haar huis ontfangt de Moorder van haar Vader?

Haar wederkomst die naakt; zy komt, zy komt, ik zeg,

Ten minsten om haar eer, Rodrigo, schuil u weg.

Tweede tooneel.

Don Sanche, Chimene, Elvire.

San.

JA, Mevrouw, men des wel een bloedig hemd mag draagen,

Uw traanen, en uw toorn, de wraak te recht opdaagen.

Doch ik neem 's my niet aan met een fluweele taal

Te troosten uwen rouw, te koesteren uw kwaal:

Maar zo ik te uwen dienst kan zyn bekwaam gevonden,

Gebruik myn zwaard tot straf van hem die gaf de wonden:

Gebruik myn liefde om haast te wreeken deze moord;

Op uw bevel zo zal myn arm doen 't geen ze hoord.

Chim.

Rampzalige!

San.

Mevrouw, diend u toch van myn leeven.

Chim.

Gy weet de Koning heeft een Rechtdag uitgeschreeven.

San.

Het recht dat is zo loom, en zo verdrietzaam lang,

Dat menigmaal de schuld raakt buiten straffens dwang.

Den traagen loop daar van, onwis hoe uit te vallen,

Vereischt te veele tyds, en geeft vaak niet met allen.

Laat toe dat door 't rapier een Ridder doe de wraak,

De weg veel korter is, en zekerder de zaak.

Chim.

Dit is den lesten raad, en moet het daar toe komen,

Uw dienst zal (is 't u ernst) dan werden aangenomen.

San.

Dat is het eenig heil daar myn gemoed na haakt,

En, op die hoop, vaar wel; dit my te vreden maakt.

Darde tooneel.

Chimene, Elvire.

Chim.

IK zie my eind'lyk vry, en mag hier onbedwongen

U openen de smert in myne borst verdrongen:

'k Mag geeven vollen loop aan myn bedroefd gezucht,

En u tot in myn ziel doen zien myn ongenugt.

Myn Vader die is dood, Elvire! en de eerste degen

Die ooit Rodrigo trok, is hem door 't hert gereegen.

Schrei, droevige oogen, schrei, en smelt in uw getraan,

Myns leevens eene helft heeft de and're helft verdaan:

En zulken wreeden daad verplicht my om te wreeken,

Om 't geen my over is 't geen ik my vind te ontbreeken.

Elv.

Stel u gerust, Mevrouw.

Chim.

Wat zyt gy onbewust

Van myn ellendig lot, dat gy my spreekt van rust!

Helaas! waar zou myn ziel deez' rust van daan toch komen,

Zo my deerd 't geen ik mis, 't deerd die 't my heeft benomen?

Wat kan ik hoopen, ach! als eeuwig ongerief,

Daar ik vervolg een moord, en heb de moorder lief?

Elv.

Liefd gy hem noch die u beroofd heeft van een Vader?

Chim.

Ach! lieven dat is niet, Elvire, 't gaat my nader,

Ik ben verzot op hem, myn eigen hert hem diend,

En in myn vyand zelfs vinde ik myn waardsten vriend.

Ik voel dat, ja! in spyt van mynen zwaaren tooren,

Rodrigo noch bevecht myn Vader als te vooren,

Hem in myn boezem volg, en hy zich weert, en wykt,

Nu dapper is, dan slap, en zomtyds schier bezwykt.

Maar in dit hard gevecht van haat op min gebeeten,

Zo werd myn hert gescheurd, myn ziel van een gereeten,

En of de liefde schoon heeft op my grooter magt,

Noch heb ik (als 't behoord) myn plicht in grooter acht.

En loop geblindhokt toe daar de eer is te bewaaren,

Rodrigo is my waard, my deerd zyn kwaalyk vaaren,

Myn hert held aan zyn zyd; maar al des niettemin

Ik weet wat kinderplicht, en Vadermoord heeft in.

Elv.

Is u 't vervolgen ernst?

Chim.

Ach! bloedige gedachten

Van wreed vervolg, dat ik genootdrukt moet betrachten!

Ik ding hem na zyn lyf, en voor 't voldingen schrik.

Myn dood hangt aan de zyne, en ik zyn dood beschik.

Elvir.

Verlaat, Mevrouw, verlaat een voorstel zo verwoedig,

Noch haal niet op uw hals een noodgeval zo bloedig.

Chim.

Zal ik dan zien de dood myns Vaders zonder straf?

Zyn bloed vast roepen wraak, daar ik geen wraak verschaf?

Myn hert zal dat, verzot in schandig minnemallen,

Gelooven't zy genoeg een traan vyf zes te vallen?

Daar meê te houden op, en laaten voort myne eer.

Verstikt in stom gezwyg, door liefde treeden neêr!

Elvir.

Mevrouw, geloof my, gy zult wel zyn te verschoonen,

Van u niet al te wreed op zulk een held te toonen:

Een held en minnaar bei, gy hebt genoeg gedaan

Dat gy den Koning hebt daar van gesproken aan;

Dringt op het uiteind niet, laat uw vervolg voort steeken.

Chim.

Myn achting hangt 'er aan, ik moet, ik wil my wreeken;

En of my schoon al vleid een dwaaze minnelust,

Dat onschuld steld myn geest in 't minste niet gerust.

Elvir.

Maar g'hebt Rodrigo lief, hy kan u niet mishaagen.

Chim.

'k Beken 't.

Elvir.

Hoe zult gy dan u hier in eind'lyk draagen?

Chim.

Tot voorstand van myn eer, en bet'ring van myn schâ,

Hem daagen, zien gedoemd, en sterven zelfs daar na.

Vierde tooneel.

Don Rodrigo, Chimene, Elvire.

Rod.

WEl, zonder dat gy hoefd my voor 't gerecht te daagen,

Zie hier, neem in myn dood uw zo gewenscht behaagen.

Chim.

Elvire, wat is dit? waar zyn w'? hoe komt dit by?

Rodrigo in myn huis? Rodrigo hier by my?

Rod.

Verschoon myn leeven niet, smaak, zonder tegenstreeven,

Het zoet dat u myn ramp, en uwe wraak kan geeven.

Chim.

Helaas!

Rod.

Geef my gehoor.

Chim.

Ik sterf.

Rod.

Een oogenblik.

Chim.

Weg, laat my sterven toch.

Rod.

Ik 't in een woord beschik,

Daar na zo antwoord my niet dan met dezen degen.

Chim.

Hoe! daar myns Vaders bloed noch niet is afgezegen?

Rod.

Chimene.

Chim.

Weg; doet weg dit haatelyk vertoog,

Dat my verwyt uw schuld dus schendig voor myn oog.

Rod.

Ach! zie het liever aan om uwen haat te wetten,

Uw toorn te hitsen op, myn straf niet uit te zetten.

Chim.

't Is in myn bloed geverfd.

Rod.

Kom, doop het in het myn,

En wascht zo daar van af de verf die 't heeft van 't dyn.

Chim.

Ach! wat een wreedheid, dus op eenen dag te moorden

De Vader door uw zwaard, de Dochter door uw woorden!

Doe my dit tuig uit 't oog, ik mag 't niet zien zo blood;

Gy wilt dat ik u hoor, en jaagt my aan de dood.

Rod.

Ik doe 't geen gy begeerd, maar zonder my te ontgeeven

De wil van door uw hand te missen dit myn leeven.

Want als 't al is gezeid, verwacht noch van uw haat,

Noch van myn min 't berouw van myn beroemde daad.

Uw Vader met een slag, noit weder goed te maaken,

Onteerde 't eerlyk hoofd myns Vaders, zulke zaaken

Die treffen, als gy weet, zeer diep een man van moed,

Ik had myn deel aan 't hoon, ik volgd' hem op de voet,

Ik vond hem, heb myn eer en Vader bei gewrooken,

En zo 't noch stond te doen, 't geschiede als 't is gesproken.

Niet dat niet in der daad myn min lang tegens my

En mynes Vaders wil gestreeden heeft voor dy:

Gis daar uit vry haar magt, dat ik in zulk onteeren

Getwyffeld heb of 't stuk de wraake kon ontbeeren;

En daar ik uwen haat, of schand moest ondergaan,

Weêrhield ik myne hand, drong mynen arm niet aan,

Ja heb my zelfs berispt van te veel hevigheden;

En uwe gaaven wis de waage wikken deeden,

Zo hier niet tegens aan zich had gekant met pyn,

Dat iemand zonder eer u niet kan waardig zyn,

Dat die my had bemind, toen ik mogt 't hoofd oplichten,

My haaten zou wanneer ik eerloos moeste zwichten.

Dat altoos en in al te luist'ren na de min,

Was uwe keur beschaamd met lust te volgen in.

Ik zeg het u noch eens, ik zal, en moet het zeggen,

Tot dat ik voor uw voet een droevig Lyk zal leggen,

'k Heb u verongelykt, maar ziet ik trok deez' lyn

Tot weering van myn smaad, en om u waard te zyn.

Doch plichtvry van myn eer, en plichtvry van myn Vader,

Kom ik aan u voldoen myn plicht en schuld te gader.

't Is om myn hoofd u aan te bieden dat gy my

Hier ziet op deze plaats, ik niet onwillig ly,

En weet uws Vaders dood daar mede is uit te wissen,

Dies ik u niet wil doen uw offerhande missen,

Slacht met een groot gemoed de geene die zyn eer

Gesteld heeft in de roem uws huis te vellen neêr.

Chim.

Rodrigo, ach! 't is waar, dat, zelfs met tegenstryden,

Ik u niet laaken kan van geene smaad te lyden:

En hoe dat ook berst uit de grootheid van myn druk,

't Geeft u zo zeer geen schuld als wel myn ongeluk.

Ik weet, wat achtbaarheid, na zulk een schendig hoonen,

U vergde voor een hert in dit geval te toonen;

Gy hebt de plicht maar van een eerlyk man gedaan,

Doch my met die te doen myn plicht geweezen aan.

Uw dapderheid leerd my myn les in u verwinnen,

Zy heeft uw eer en wraak meêr dan u zelfs doen minnen,

Dit voegd my desgelyks; en ik heb, tot besluit,

Myn eer ook voor te staan, myn wraak te voeren uit.

Helaas! uw opzicht slechts doet my hier in noch schroomen,

Had ander ongeval myn Vader my benomen,

Myn ziel zou, in 't geluk van u te mogen zien,

Noch vinden al den troost die iemand mag geschiên:

En een aanminnig zoet myn smert zou overweegen,

Als zulken waarden hand myn traanen af kwam veegen,

Maar ik moet uw bederf voort werken uit met vlyt,

Nu, door myns Vaders moord, gy myn bederver zyt,

En myn onlukkig lot dat kan, dat wil gehengen,

Dat ik myn eigen leet aldus te weeg zal brengen.

Want cind'lyk, dat gy weet hier van het recht bescheid,

Verwacht geen slap besluit van myn genegentheid:

Of schoon al mynen haat ons liefde wenscht te wyken,

Myn hoogverheven aard moet u hier in gelyken:

Gy hebt door uwe daad u waard getoond van my,

Ik moet door uwe dood my toonen waard van dy.

Rod.

Stel dan niet langer uit 't geen de eer u gaat gebieden,

Die eischt myn hoofd, en ik kom 't u van zelf aanbieden:

Maak daar een offer af tot zulk een ed'len zoen,

De slag zal my niet min als 't vonnis vreugde aan doen.

Te wachten na't vervolg van langzaam recht te pleegen,

Komt voor uw achtbaarheid noch myne ramp geleegen;

'k Zal sterven vol geluks zo 'k sterf door zulk een slag.

Chim.

Ga, ik de aanklaagster wel, maar Beul niet weezen mag,

Of gy my bied uw hoofd, kan ik het zo begeeren?

Ik wil 'er dingen na, maar gy zult het verweeren:

't Is van een ander daar ik het van hebben moet,

Want die de straf vervolgd, de straf niet aan en doet.

Rod.

Ofschoon al uwen haat ons liefde wenscht te wyken,

Uw hoogverheeven aard de myne moet gelyken,

En eenen and'ren arm te ontlenen tot uw wraak,

Geloof my, myn Chimene, is geen gelyke zaak.

Myn hand die heeft alleen myn Vader konnen wreeken,

Uw hand zich in de wraak van de uwe alleen moet steeken.

Chim.

Ach! wreed gemoed, waarom zo styf hier op gestaan!

Uw wraak was zonder hulp, gy bied 'er hulp toe aan!

Ik wil u volgen na, en ben te kittelachtig

Te lyden dat gy aan myn roem zou zyn deelachtig.

Myn Vader, en myne eer, in schuld niet willen zyn,

Noch aan uw wanhoop, noch aan uwe minnepyn.

Rod.

O streng besluit van eer! helaas! wat kan ik zeggen?

Zal ik zo veel genâ my dan niet toe zien leggen!

Ach! om uws Vaders wil, of wel om onze min

Zo dood my, of uit wraak, of uit meêdoogens zin:

Uw ongevallig lief zal 't veel min smerte geeven,

Te sterven door uw hand, als in uw haat te leeven.

Chim.

Ga, ik en haat u niet.

Rod.

Gy moet.

Chim.

Neen, ik en kan....

Rod.

Vreest gy het snoô gesnap van 't volk zo weinig dan?

Wanneer men myn misdoen en uwe min zal weeten,

Wat meend gy dat de Nyd te zeggen zal vergeeten?

Nood drukt haar zwygen in, en mag ik zyn geloofd,

Behou uw achtbaarheid ten koste van myn hoofd.

Chim.

Myn achtbaarheid die munt meêr uit als gy blyft leeven;

En boven afgunsts reik myn roem zal zyn verheeven,

Wanneer men weeten zal dat ik u zo bezin,

En u ter dood vervolg; hier steekt wat wonders in.

Ga heen, vertoon niet meêr aan myne droevige oogen

't Geen ik verliezen moet, en niet zal missen mogen.

Bewimpel u vertrek in 't donker van de nacht,

Myn eer die loopt gevaar indien gy langer wacht,

De Nyd tot achterklap zou neemen volle reden,

Indien men wist ik u hier had by my geleeden,

Geef haar geen oorzaak toch myn deugd te luchten uit.

Rod.

Ach! dat ik sterf.

Chim.

Ga, ga.

Rod.

Wat 's 't slot van uw besluit?

Chim.

In spyt van myne min, die mynen toorn wil breeken,

Zal ik myn best doen om myn Vader wel te wreeken;

Maar weder ook in spyt van zulk een wreeden plicht,

Zal zyn myn grootste wensch te hebben niet verricht.

Rod.

O wonder van de min!

Chim.

Maar wonder vol misnoegen.

Rod.

Wat gaan ons Vaders ons al ramp en smert toevoegen?

Chim.

Helaas! wie had gedacht?...

Rod.

Helaas! wie ooit gezeid?....

Chim.

Dat heil, als 't komt zo na, zo haastig weder scheid.

Rod.

En dat zo onverwacht, gelyk als voor de haaven,

Een snellen storm ons hoop zou in de Zee begraaven!

Chim.

Ach, doodelyk verdriet!

Rod.

Ach, droefheid zonder end!

Chim.

Ga heen, zeg ik noch eens, ik ben dit niet gewend.

Rod.

Vaar wel, ik ga voortaan een stervend leeven sleepen,

Tot dat door uw vervolg het my werde uitgeneepen.

Chim.

Indien ik daar toe kom dat ik u breng ten val,

Ik zweer u dat ik u niet overleeven zal,

Vaar wel, treê uit, en wacht dat gy niet werd bekeeken.

Elv.

Mevrouwe, wat voor ramp dat hier in schynt te steeken....

Chim.

Ei! kwel my langer niet, en laat my wat met vreên,

Ik zoek de stilheid, en verlang te zyn alleen.

Vyfde tooneel.

Don Diego alleen.

WY vinden nimmermeer ten vollen ons vermaaken,

Ons hoogste heil dat is vermengd met 't geen wy laaken:

Veeltyds komt angst en zorg in heugelyke spoed

Verstooren het bejag van ons verblyd gemoed.

In 't midden van myn luk voel ik het zo te weezen,

Ik zwem in zoete vreugde, en beef door enkel vreezen.

'k Heb dood gezien die my te hoonen had bestaan,

En ik en kan niet zien de hand die 't heeft gedaan;

Ik maak my zelven moê met zonder vrucht te zoeken,

En loop vast door de Stad byna in alle hoeken,

Zo stokoud als ik ben, en is 'er steeg noch straat,

Die ik in 't nagevraag myns zoons ter zyden laat,

Elk oogenblik ik hem schier meen in zulken donker

Te loopen op het lyf, doch 't is maar valsch geflonker,

En myn genegendheid daar door gesteld te leur,

Die beeld zich alles in dat my de vrees brengt veur.

Ik nergens wedervaar de teekens van zyn vluchten,

De vrienden van de Graaf my doen voor onheil duchten,

Haar groot getal en magt my een benauwdheid is,

Rodrigo leefd niet meer, of leid in hechtenis.

O Hemel! zal zyn schyn my noch weêrom bedriegen?

Of zie ik dien ik zoek? neen, dit en kan niet liegen,

Hy is 't, hy is het zelf, myn bidden is verhoord,

Myn vreeze die heeft uit, en myn verdriet is voort.

Zesde tooneel.

Don Diego, Don Rodrigo.

Die.

ROdrigo, mag ik u ten lesten eens aanschouwen?

Rod.

Ach! 't is verwinnaar, maar met enkel herts benouwen.

Die.

Laat my bedaaren wat, dat ik u geef uw lof,

Myn deugd en vind geen reên om u te wyzen of,

Gy hebt ze wel gevolgd, en uw doorluchtig sterven

In u weêr leeven doet myn naam, die scheen te derven,

De helden van het huis daar ge uit gesprooten zyt

Hebt gy verevenaard in uwen jongen tyd,

En door den eersten steek van uw gestrengen degen

Zo grooten manheids roem als iemand ooit verkreegen.

Stut van myn ouderdom, en styl van myn geluk,

Dat ik u aan myn borst in bei myne armen druk,

Kom, kus my deze koon, en wil de plaats erkennen

Die gy hebt door uw moed gevryd van 't schandig schennen.

Rod.

De eer komt u daar van toe, elk weet, dat, zynde uw Zoon,

Ik niet min doen en kon dan 't wreeken van uw hoon,

Ja hou 't voor groot geluk, dat ik vernoegen geeven

Kan met myn eerste proef aan die my gaf het leeven.

Maar midden in uw vreugd en heb 't niet voor onwaard,

Dat ik my zelfs voldoe nu de eer is eerst bewaard:

Veroorlofd dat myn ramp in vryheid uit mag breeken,

Gy vleid ze veel te lang door uw aanminnig spreeken.

't Berouwd my niet dat ik u heb dien dienst gedaan;

Maar geef my weêr 't geen my is door deez' daad ontstaan:

Myne arm, mits uwe wraak, gewapend t'myner schade,

Heeft deez' beroemde steek my dyen doen ten kwaade,

Heeft my myn ziel vermoord, en in een anders bloed

Myn eigen heil verstikt, ontvreemd myn hoogste goed.

Ach! spreekt 'er niet meêr van, 'k heb om u al verlooren.

Myn hert kan na geen hoop noch na geen troost meêr hooren.

Waar toe dus veel gezeid, en dus veel opgehaald?

't Geen ik u schuldig was heb ik u wel betaald.

Die.

Voer vry noch hooger aan de vrucht van uw verwinnen,

Ik gaf u 't leeven, gy geeft my myne eer; als 't minnen

Van de eer dan meerder is als 't lieven van het lyf,

Zo veel ik voor uw dienst u meerder schuldig blyf.

Maar doet uit uw gemoed deez' zwakheid doch verloopen,

Wy hebben maar eene eer, Meesterssen vry met hoopen:

Min is niet dan een lust, en de eer een schuld en plicht.

Rod.

Ach! wat is 't dat gy zegt?

Dieg.

't Geen diend tot uw bericht.

Rod.

Myne eer, verongelykt, zich op myn zelfs komt wreeken,

En gy my van de schand van lichtigheid derfd spreeken!

Het schennis is gelyk, en ik voor even hou

Een kiygsman zonder moed, een minnaar zonder trouw.

Wil myn standvastigheid niet met deze ondaad tergen,

Behou my moedig, maar ga my geene ontrouw vergen,

Myn boeijen zyn te vast om zo te zyn ontsloopt,

Myn trouw verbind my noch, hoewelze niet meêr hoopt.

Nu ik niet laaten kan, noch hebben mag Chimene,

Zo is de dood, die 'k zoek, myn rechte hulp alleene.

Dieg.

't En is geen tyd noch om te zoeken uwe dood,

Uw Koning en uw Land uw arm noch heeft van nood.

De vloot die wierd gevreesd, nu op de reê gekomen,

De Stad voor overval, voor plond'ren 't Land doet schroomen:

De Mooren zyn voor hand; de vloed haar by der nacht

Zal hebben in een uur tot aan de Stad gebragt.

Het Hof dat staat verzet, het volk is op de beenen,

Men hoord niet dan geschrei, men ziet schier niet dan weenen.

In dit gemeen gevaar heeft myn geluk gewild

Dat ik heb in myn huis gevonden in der stilt'

Vyf honderd Edellui van myn vertrouwde vrienden,

Die tot myn schenniswraak haar leeven my aandienden;

Gy in de voorbaat waart, maar hun manhafte moed

Zich beter koelen zal op 't Moorsch vyandig bloed.

Ga treed hun kloek'lyk voor daar eer is te behaalen,

Zy onder uw geleid te strandwaart willen daalen;

Hou met uw zwaarden af de vyandlyke vloot,

En, zo gy sterven wilt, zoek daar een braave dood.

Neem vry dit middel waar dat u dus werd gegeeven;

Verdeedigd, zo gy kond, uw Prins, uw land, uw leeven:

Of keer veel liever weêr verwinnaar na het Hof,

Noch laat geen wraak van hoon bepaalen uwen lof.

Ga, voerd ze verder voort, en dwing, door zeegs verkrygen,

't Gerechte tot genâ, Chimene tot een zwygen.

Hebt gy haar lief, zo weet Rodrigo voor gewis,

Dat de uitkomst van uw wensch deze overwinning is.

De tyd valt my te kort om dit meêr uit te rekken,

Ik hou u met de praat, en gy moest zyn aan 't trekken:

Kom, volg my, slaat'er op, en maak uw Koning vind

Dat, 't geen hy in den Graaf verliesd, hy aan u wind.

