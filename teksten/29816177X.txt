

Agrippa, of de gewaande Tiberinus.

Treurspél.

Eerste bedryf.

Eerste tooneel.

Lavinia, Albina, Camilla, Julia.

Lavinia.

UW ramp, Albina, kan by mynen ramp niet haalen!

Ach laat my schreyen! gy kunt uwe rouw bepaalen.

Albina.

Gy ként myn' rouw niet, zo gy de uwe grooter acht.

Lavinia.

Helaas! Agrippa, zo moorddaadig omgebragt,

Was wel uw broeder, maar myn minnaar. Welk verscheelen!

Albina.

Het was myn éénigste? ach! die wonde is niet te heelen!

Zyt gy beklaagens waard, schoon gy een' minnaar dérft?

De Prins Mezéntius, die om uw' liefde stérft,

Verzét die schaade. Uw oog kan duizenden behaagen.

Maar ach! myn' broeder, én myn éénigste, is verslagen!

Lavinia.

Van al de minnaars, die ik had tót deezen tyd,

Minde ik maar éénen, én dien éénen raak ik kwyt.

Maar Koning Tiberyn, eer hy uw' broeder moordde,

Scheen u te minnen, 't welk u ligt'lyk zo bekoorde,

Dat, nu gy sléchts uit plicht hem haaten moet, de smart

Van 's broeders dood misschien wel 't minst is in uw hart.

Albina.

Gy hoeft my geensints zo laf hartig te vermoeden.

Neen, alle liefde is uit met my tot dien verwoeden.

Ik heb een afschrik van den Koning; myn gemoed

Verbant hem: want hy is bezoedeld met myn bloed.

Ja 's wreeden wéderkomst in Alba, rukt de wonde

Van myn beleedigd hart weêr open tót den gronde;

En, schoon hy in uw hart vernieuwt een' groote pyn,

Zal die, gerekend by de myne, lief'lyk zyn.

Ook kan men in een jaar een' minnaar ligt vergeeten.

Lavinia.

Zég eer, eens broeders rouw is binnen 't jaar versleeten.

Oprechte liefde is véel te teder: de natuur

Is eer te troosten, als te dooven 't minnevuur.

't Verlies eens broeders is verzett'lyk door het schreyen,

En eindigt haaft, als 't graf de lichchaamen doet scheyen:

Want ze is geen' zuster meer, die geenen broeder heeft;

Het bloed bemint het bloed, zo lang slechts, als het leeft.

Maar trouwe liefde weet van ondergaan, nóch stérven,

En mint nóch naa den dood, al moet zy 't oogwit dérven.

Albina.

Neen, de eerzucht voegt zich by myn' liefde in dit geval,

Tót meerd'ring van myn' haat; en smarte. Hy was al

Het steunsel, daar ons huis, én Vaders oude jaaren

Op hoopten; maar die hoop is met zyn' zoon vervaaren.

't Is waar, wy daalen uit den stam, die hier gebiedt

In Alba; maar te vér; dit voorrécht hélpt ons niet.

Doch gy zyt nader aan de kroon; én 't scépterzwaayen

Zal de ééne of de and're dag die minnesmart wel paayen.

Lavinia.

Myn hart is vol van liefde, én wraakt het lós geluk.

De kroon zou me in dien staat tot overlast én druk

Verstrekken. Als het graf besluit al 't geen we minnen,

Wordt praal een pyn, de kroon een laft in onze zinnen.

Naa Tiberinus, én Mezéntius zyn' neef,

Wil myn' geboorte, dat ik Alba wetten geev'.

Maar, Goôn! de Koning in 't bezit van deezen zétel,

Bevlékt dien, én ons bloed, te gódloos, én vermétel.

Gódvruchte Enéas zyn Grootvader heeft geen daân

Zo heerlyk uitgevoerd, als hy wel schélms begaan;

Waar van de moord, die myn' Agrippa heeft doen vallen,

Het laatste was; maar wél het wreedste stuk van allen.

Schoon hy hem ná in 't bloed bestondt, én nimmermeer

Een onderdaan in trouw zo uitblonk aan zyn' heer,

Nóchtans moest hy, én zélf in 't byzyn van zyn' vader,

Zo schéndig sneuv'len door de hand van dien verraader;

En om geen and're reên als dat hy hem geleek.

'k Zou dan, om maagschap, óf uit plicht, nóch maat, én streek

In 't haaten houden? neen; eer alle wetten schennen.

'k Wil hem voor Koning, nóch voor bloedverwant érkennen.

De ontménschte moorder myns doorluchten minnaars wacht

Zich zélv', én vrees vry voor de wraak, die ik betracht.

Maar...

Albina.

't Is Mezéntius; hy komt u ligt'lyk spreeken

Van liefde; ik gaa, om zyn voorneemen niet te breeken.

Twede tooneel.

Lavinia, Mezentius, Faustus, Camilla.

Lavinia.

GY ziet hoe weinig vrucht uw dienst my immer gaf;

Want gy bezoekt my niet óf élk vliedt van my af.

Mezentius.

Prinsés, indien myn' komst Albina doet vertrekken,

'k Beneem u 't voorwérp dat uw' haat schynt op te wekken.

Lavinia.

De Neef des Dwing'lands, die my bréngt in deezen staat,

Térgt myne droef heit eer.

Mezentius.

Met wélk een' wreeden haat

Wilt gy me onschuldig doen de straf van and'ren draagen?

Hadde ik uw minnaar met myn eigen' hand verslagen,

Zoudt gy my smaad'lyker onthaalen, dan gy doet?

Lavinia.

Hoe weet ik, óf gy niet door minnenyd, verwoed,

Gestierd hebt 's Konings arm, én zyn' vervloekten dégen,

Toen hy myn' minnaar zo érbarmlyk heeft doorreegen.

Want op Agrippa was hy nooit voorheen gestoord.

De Koning leende u ligt zyn' hand tót deezen moord,

En liet zich 't schélmstuk niet aan 't hart gaan, nóch verdrieten,

Sléchts opdat gy de vrucht dier misdaad zoudt genieten.

Mezentius.

Mêvrouw, de Koning heeft zich gist'ren op dit stuk

Verklaard ten vollen, dat Agrippâs hoog geluk

En aanzien hem te veel in 't oog stak, én deed vreezen;

Ook dat hy al te zeer den Vórst geleek van weezen.

Dies had hy hem, eer ééns een dood'lyk misverstand

Die vrees réchtvaerdigde, geholpen aan een kant.

Want hunn' gelyk'nis was onmoog'lyk te onderscheyen,

En kon de opmerking van 't naauwkeurigste oog verleyen.

Ik zélf, die ze allebeigezien héb dag op dag,

Bedroog my, als ik hen niet by malkand'ren zag.

Lavinia.

Natuur vergat ligt in hun aangezicht te sluiten

't Verschil dat in hun wérk gemeen'lyk blykt van buiten.

Zulk een' gelyk'nis in twé ménschen is zy nooit

Gewoon te storten. Maar schoon zy hen heeft getooid

Van buiten-évenééns, nóchtans heeft zy van binnen

Geplaatst het onderscheid van beider ziele, én zinnen.

Myn' Minnaar had een' ziel zo édel, zo bemind,

Als die van Tiberyn is trouw'loos', én ontzind.

En ligt'lyk was hy niet moorddaadiglyk doorsteeken,

Hadd' hy dien dwingeland in ondeugd meer geleeken.

Mezentius.

Ik prys die heevigheid van uw' vervoerdheid; Ja

De Koning ként zyn' schuld, én vreest uwe ongenâ.

Want gist'ren, toen ik hem eerbiedig had ontfangen,

Sprak hy aanstonds van u, én toonde een diep verlangen:

En hoorende in wat zee van rouw Agrippâs dood

U had gedompeld, hoe ze u hinderde, besloot

Hy zuchtende én bedroefd, zo 't u niet mogt mishaagen,

U te bezoeken én uw rouw te gaan beklaagen.

Lavinia.

Ach, dit is 't smart'lykst'leed dat ik kon vreezen! Die

Ontménschte dwingt my nóch dat ik hem spreeke, én zie?

En durft tót overmaat van smart, om my te hoonen,

Zyn' hand, in 't kost'lyk bloed myn's helds gevérfd, vertoonen!

Mezentius.

In de eersten slag nam een gestoorde pyl de wraak,

En trof zyn' réchterhand tót voorstand van uw' zaak.

Het lót, door dit begin van meer verdiende plaagen,

Doet zien, dat zonder straf u niemand kan mishaagen.

Lavinia.

Zo 't bloed vergieten van de onnoozelen u kwétst,

Réchtdoende Goôn, hebt gy uw' wraak alleen geschétst,

En deeze schicht, die hem de hand trof, is maar effen,

Verhoop ik, de eerste straal uws bliksems, reê tot treffen.

En gy, Prins, die met hem, wie 't felst in woede is, strydt,

En meer door zonde, als 't bloed, aan hem vermaagschapt zyt,

Vrees dat die zélve Goôn, réchtvaardig in het straffen,

U met haar donder ook 't verdiende loon veschaffen.

Maar gy gelooft aan Goôn, aan hémel, nóch aan hel;

Gy lacht met de Oppermagt, en meent het staat u wel.

Mezentius.

Geloofde ik nooit aan Goôn, de schoonheid van uwe oogen,

Verplicht me eerbiediglyk uw' Gódheid, vol vermoogen,

Zo klaar te kennen, dat ik my tót offerhand

Aanbiede, én op 't altaar van uw' volmaaktheên brand.

Ja, schoon ik had gedwaald in nimmer te gelooven

Aan Góden die voor ons onzichtbaar zyn daar boven;

Alhadde ik altyd met alle and're Goôn gespót,

By u is my de Min geen onbekénde Gód.

Lavinia.

Mezéntius, hoe 't zy, ik wil 't u niet verzwygen:

'k Zal naa Agrippâs dood nooit zin in and'ren krygen.

De milde hémel had beslooten in dien héld

Al wat myn ziel op aard, voor schoon én minlyk télt.

De onwéderstaanb're magt van 't Noodlót stak myn' zinnen

Op 't felst in brand, om 't beeld van alle deugd te minnen;

De Min wil dat men ééns hem een réchtschapen hart

Opóff're; 't is te veel zo 't meer getroffen wérdt.

Mezentius.

Wie twyffelt, wreede, dat ge uw'haat te mywaarts heelen,

Of uwe liefde tót Agrippa kunt verdeelen?

My schiet niets over, dan uw' stuursheid; hy beviel

U zo, dat zélfs zyn' schim nóch heerscht in uwe ziel.

Gy schynt my, hoe 'k u meer bemin, hoe meer te haaten.

Lavinia.

Verlaat uw' liefde dan.

Mezentius.

Hoe kan ik die verlaaten,

Ondankb're? neen, bewaar veel eer uw' haat voor my;

En ly sléchts my ne min, hoewél ik hoop'loos ly.

Al zag ik eeuwig die schoone oogen vol van tooren,

Al dreigen ze myn' dood, my konnen ze bekooren.

De Hémel vórmde ons lót verscheidentlyk, Mévrouw;

't Uw', minnelyk te zyn, 't myn dat ik minnen zou.

En zéker... maar gy hoort na my niet eens, uwe oogen

Zyn moê van me aan te zien, én schuuwen me onbewoogen.

Lavinia.

Daar is de Vader van myn' minnaar. wélk een haast,

Wat zórgen kwellen zyn gemoed? hy schynt verbaasd.

Derde tooneel.

Tirrenus, Lavinia, Mezentius, Faustus, Camilia.

Tirrenus tégens Mezentius.

IK bid den Prins, hy wil tóch onvergramd gehéngen,

Dat ik, hem stoorende, aan Mevrouw de maar mag brengen

Dat Tiberinus, reeds uit zyn paleis gegaan,

Mêvrouw bezoeken komt.

Lavinia tégens Mezentius.

Ach Prins! wat gaat my aan?

Verlós my van die pyn, hebt ge eenig medelyden,

En wil me, is 't in uw' magt, toch voor de smart bevryden

Van zulk een haatelyk aanschonwen.

Mezentius.

'k Vlieg, Mêvrouw,

Tót téken van wat waarde ik uw' geboden houw.

Vierde tooneel.

Tirrenus, Lavinia, Camilla.

Tirrenus.

DE Prins doe vry zyn bést, hy zal 't hem niet beletten;

Ik kén den dwingeland, hy is niet om te zetten.

Hy vaart sléchts voort, hy is hardnekkig in zyn' wil;

En staat, hoe meer men hem weêrstreeft, hoe minder stil;

Dies zou 'k u raaden zyn bezoek niet af te wachten,

Hy zal u niet door dwang, óf 'k dwaal in myn' gedachten,

Bezoeken, zo hy uw vertrék geslooten vindt:

Die booswicht vreest het vólk, gy zyt van 't vólk bemind.

Lavinia.

Maar gy...

Tirrenus.

Hélaas! wat vreest een troostelooze vader,

Wiens bloed, én 't édelst' hy getapt heeft uit deeze aader!

Ach! 't weinig overschót verdient niet, dat ik my

Bedwing één oogenblik, én bang voor 't storten zy.

'k Zal hem dat godloos stuk in élks gezicht verwyten...

Hy komt; maak dat hy u niet zie, ik zal my kwyten.

Vyfde tooneel.

Agrippa, onder den naam van Tiberinus; Tirrenus, Mezentius, Lauzus, At is, Gevolg.

Agrippa tégens Mezentius, die daar op wéggaat.

Agrippa.

NEen, 'k wil Lavinia bezoeken.

tégens Lauzus.

Gy, geef last

Dat op de plechtigheid wérd naar den eisch gepast,

Om dankbaar offer aan hét Gódendom te branden;

Wyl 't ons de vréde heeft verleend door myne handen.

tégens Atis.

Engy, gaat al van hier. Ik wil niet zyn gestoord.

Keer niet, voor ik u roep. Hoe! sluit men my de poort?

Tirrenus.

Ondankb're, ja, men sluit ze, én 't is myn' raad.

Agrippa.

Myn Vader...

Tirrenus.

Ik kén u naauw'lyks voor myn' zoon; maar kom wat nader,

Wy zyn alleen: men vrees geen spie: 't is al in 't slót.

Durft gy Lavinia, en tégens myn gebód

Bezoeken? zult ge dus uws vaders last vergeeten,

Door wiens beleid gy zyt op Albaas troon gezeten?

Of heugt u niet, dat myn' voorzichtigheid u gaf

Naa 't leeven, de oppermagt, de rykskroon, én den staf?

Agrippa.

Wat ik u schuldig bén, zou my dat zo ontschieten?

Toen onze grénzen, fél bestórmd, den moed verlieten,

En Tiberinus tót haar' hulp op deezen tógt,

Die névens ons, alleen drie dienaars met zich brógt,

In de Albula verdronk, terwyl hy die doorwaadde;

Sprakt gy my, ik bekén 't, dien moed in 't lyf, én raadde

My aan, dat ik, door onz' gelykenis, in schyn

Naa hem zou heerschen, én hier Albaas Koning zyn.

Gy wist de tuigen van zyn' dood ook te beleezen,

Dat ik door hen in staat, ón naam zo wél, als 't weezen

Den Vórst geleek, én in het gantsche heir, bekwaam

Den ról van Koning speelde op d'aangenomen naam;

En hier weêrkomende, om 't nóch béter schyn te geeven,

Hébt gy hem uitgemaakt als roover van myn leeven.

Tirrenus.

Maar toen ik u verliet, om min te zyn verdacht,

Den Koning vloekte, als of hy u had omgebragt,

Was toen myn last niet, om de kroon, én onze dagen

Door uwe dwaaze min, niet roekeloos te waagen,

Dat gy Lavinia vergeeten zoudt? spreek op!

En op uw' komst krygt uw' belófte fluks de schop.

Gy waagt, in plaats van u te toomen, door het voeden

Van uwe min, een zeer gevaarelyk vermoeden.

Hoe ligt zou de oude liefde, én openbaare vlam

Ontdekken, in wat hart zy eerst haare oorspronk nam.

In 't klimmen op den troon moest gy dien brand versmooren,

Regeeren over uw' hartstogt en naar behooren:

Een réchte Koning zyn, én bannen uit uw' zin....

Agrippa.

Zyn dan de Koningen meer schootvry voor de min

Als and'ren? of beneemt de Scepter hen 't gevoelen,

En kan op hen geen schicht der minnegoden doelen?

Meent gy, dat Koningen niet onder het gebód

Nóch wetten leeven van de ontzag'bren Minnegód?

Tirrenus.

Verban die dwaaling van die minne raazernyen:

Laat zulk een' zwakheid een' gemeene ziel bestryen;

Wyl ze aan een' man, die 't volk hunn' wetten geeft, niet voegt.

Geen liefde, als grootsheid is 't, die Koningen vernoegt.

Agrippa moet zich nu als Tiberinus houwen.

Agrippa.

Myn' zuster wierdt van hem bemind, hy zou haar trouwen.

Wilt gy, dat ik dien écht voortzette, én bloedschand doe?

Tirrenus.

Neen, zulk een misdaad daar verzoek ik u niet toe.

Al myne vreugde is, dat ik u de kroon zie draagen;

Maar waag zo onbedacht en roek'loos myn behaagen,

Nóch staatzucht niet; maak dat myn bloed blyve op den troon.

Agrippa.

Wat kwaad doet myne liefde aan uwe heerschzucht? Goôn!

Lavinia is 't wit van myn' verliefde zinnen;

Kan ik den troon, en haar gelyk'lyk niet beminnen?

Zy mint my; wat gevaar, ontdekte ik my geheel?

Tirrenus.

Ze is jong; én ze is een' maagd; een maagd spreekt ligt te veel.

Vertrouw u my alleen. 'k Vrees alles, én met reden,

Lavinia, u zelv', en uwe uitspoorighéden.

De Liefde is te onbedacht, een minnaar veel te stout;

't Geheim wordt zekerder een' Vader toevertrouwd.

Ja, wist Lavinia de kunst al van te zwygen,

Men zoud uit uw gebaar volkomen kundschap krygen,

Als zy geen walg toont van uw' diensten, wie gy zyt.

Duld om den Scepter dan haar haat, én haar verwyt.

Met zulk een kleenen prys kunt gy de kroon betaalen.

Agrippa.

Myn Vader; ach! de kroon mag by haar min niet haalen.

Zy heeft die wellust, nóch die ed'le zoetheid in

Die ge u verbeeldt: want sints ik leeve naar uw' zin,

Heb ik ze niet gesmaakt; maar 't Gódendom in tooren,

Heeft ons veel eer de straf van ons vergryp beschooren:

Want die my hielpen aan de kroon in 's Konings schyn,

Weet gy hoe ze altemaal in de eersten véldslag zyn

Gesneuveld, daar ik 't zag; én wyl ik daar op staarde,

Doorboorde een' schicht myn' hand, 't wélk my een' indruk baarde,

Als óf de Hemel haar wou straffen, dat zy dorst

Den Scépter zwaaijen, dien ik roofde van den Vórst.

Tirrenus.

De Hémel is u veel te gunstig om te vreezen:

Want alhoewél hy u van een' gestalte, en weezen

Als Tiberinus schiep, zo konden échter nóch

De oogtuigen van zyn' dood ontdekken ons bedróg,

Indien hy door hunn' dood u niet had begenadigd;

Ja zélfs uwe eigen hand, ter goeder uur' beschaadigd,

Hadde u doen kennen aan het schryven, zo de Goôn

U niet bevéstigden op de ingenomen troon.

't Lót zórgt voor u, myn zoon, én zégent uw bestieren.

Gy wont triomfen op triomfen, én laurieren

Met palm doorvlochten, toen de Rutuler, gedwee

Naa zyne néderlaag, u smeeken kwam om vreê.

Dies schroom niet 's Prinsen plaats, als Koning te bekleeden;

De Hémel biedt ze u aan, om zyne afgryslykhéden

Te straffen: want gy weet dat hem zyn' gruuweldaân,

En heerschzucht prikkelden om alles te bestaan.

Ja zo ver, dat indien de liefde der Vorstinne

Dien brand niet had geléscht, én 't hart vervuld met minne,

Hy Tiberinus zélf, zyn Vórst, zyn' bloetverwant,

Vol van verwoedheid, had geholpen aan een' kant.

Behouw den Scépter dan, én zwaai die, meer réchtvaardig

Als Prins Mezéntius, de Hémel acht ze u waardig.

En wyl de Koningen 't af beeldsel zyn der Goôn,

Zo maak, dat gy hen meer, als hy, gelykt, myn zoon.

Agrippa.

De troon zou zyn gedrag, én hem ligt béter maaken.

Zyn stam wil ons ontzag, schoon wy zyn' misdaân wraaken:

Want schoon besmét met moord, én ongódistery,

Is hy Eneas bloed.

Tirrenus.

Wy zyn 't zo wel, als hy!

Maar 't Gódenbloed, dat we uit Anchizes zoon verwurven,

Is in Mezéntius verbasterd, én versturven.

En óf hem 't Gódendom wat nader is, nóchtans

Zo blinkt in ons meer uit die heerelyke glans.

Het zuiver héldenbloed, door 't deugdenspoor geprikkeld,

Is 't Gódenbloed wel waard, dat zich in kwaaddoen wikkelt.

Zyn boosheid maakt dat hy met alle wetten lacht,

't Altaar ontheiligt, ja den Hémel zélf verächt

En lastert; dies de Goôn, om deeze smaad te wreeken,

En hem van 't Scépterrécht met éénen te versteeken,

U hebben om hen hulp te bieden, uitgekeurd.

Dewyl dan door hunn' gunst de kroon u valt te beurt,

Zo duld die op uw hoofd, én stél voor vast met éénen,

Dat gy dat hoofd daar toe den Góden zélf zult leenen.

Agrippa.

Veréén myn min dan met het Koninglyk gezag.

Ik zal regeeren, zo 'k myn' liefde opvolgen mag.

Tirrenus.

Gevaarlyk is 't voor u Lavinia te minnen.

Bemin eene andere, én veränder uwe zinnen.

Agrippa.

Ach! 'k vind niets buiten haar beminnelyk, nóch schoon.

Tirrenus.

Hoe schoon zy ook mag zyn', nóch schooner is de kroon.

Agrippa.

De liefde, én kroon blinkt ons verscheidenlyk in de oogen;

De staatzucht heeft op u, de liefde op my vermoogen;

De Rykstroon kan in my gantsch geen behaagen voên,

Zo 'k myne liefde daar geen voordeel meê kan doen.

Mezéntius bemint als ik die schoonheid méde,

En won haar gunst ligt, zo hy 's konings plaats bekleedde.

Tirrenus.

Hy minn' haar nóch; houd gy daarom den Rykstroon in.

Agrippa.

Gedoog dan, dat ik haar in 's Konings schyn bemin.

Tirrenus.

Zy zal u in dien schyn verächten, haaten, myden.

Agrippa.

Ach! onder deezen naam is 't zoet haar' haat te lyden:

Want in gedaante van den Koning, dien zy als

Den dwing'land aanschouwt, die haar' minnaar bragt om hals,

Zal haare gramschap my in blydschap doen herleeven,

En haar' versmaading blyk van haar' getrouwheid geeven.

Als médeminnaar van my zélv', én moorder t'saam

Vind ik haar stuursheid, én haar' gramschap aangenaam.

En om haar' teed're min nóch klaarder my te ontdekken,

Zal die gewénschte haat haar' liefde een' tolk verstrekken.

Tirrenus.

Wel, vlei uw' vlam dan met dit ingebeelde zoet,

Geniet haar' haat, nu gy haar' liefde ontbeeren moet.

Peil haar het harte, en zie hoe diep uw' min het griefde;

En smaak, in schyn gehaat, de zoetheid van uw' liefde.

Inmiddels heb ik u iets heim'lyks van gewigt

Te ontdekken, dat u dient tót noodig onderricht.

Maar hier een lang gesprék te houden, kon ons krénken.

Gy weet, toen ik het lyk des Konings, naa 't verdrénken

In de Albula, den dienst van de uitvaart in uw' schyn

Aandeedde, én zynen geest, omwaarende, als vol pyn,

De rust verleende, hoe ik ieder deed gelooven,

Dat Tiberinus u van 't licht had doen berooven.

Ik zélf heb hem alleen zyn' houtmyt toebereid;

Zyn afgewasschen lyk op 't lykaltaar geleid,

En voorts tot asch verbrand, die ik, vol rouw, vergaarde,

Als de asch myns zoons, én zeer zorgvuldiglyk bewaarde.

Dit heeft veel muitend vólk misleid en opgewekt,

Dat my hun opzét, én méêstanders heeft ontdékt.

Gy moet my 't middel, van u weêr te spreeken, geeven.

Des doe my vangen; staa geveinsd'lyk na myn leeven;

Daar naa verhoor my; ik, in die gelegendheid,

Zal u hunn' naamen, én hun aanslag, zo die leit,

Naakt openbaaren. Toon u mid'lerwyl vol tooren;

Zég, dat Lavinia, door mynen raad, u hooren

Noch zien wil: voorders moet ge op lyfstraf my gebiên

Dat ik my wachte haar, óf u, ooit weêr te zien.

Agrippa.

Zou ik den plicht eens zoons zo schaamteloos vergeeten?

Tirrenus.

Al wat ten bésten dient, wordt te onrécht schand geheeten.

'k Verbied u, dat gy my in 't allerminst verschoont.

Ik stél myn' waaren roem in u te zien gekroond.

Einde van het Eerste Bedryf.



Tweede bedryf.

Eerste tooneel.

Julia, Albina.

Julia.

DIt Hóf vernieuwt uw' druk, bést was 't van hier geweeken

Mêvrouw.

Albina.

Oneen, 'k heb met Lavinia te spreeken:

Zy heeft haar wettig deel in myne droeffenis,

En mist een' minnaar, in den broeder, dien ik mis.

Dit ongeluk veréént noch vaster onze harten,

En die gemeene smart vermindert onze smarten.

'k Wilde, om Mezéntius bezoek, my van haar spoên:

Maar voelende op een nieuw myn hartzeer feller woên,

Had ik haar troost graag in myn bitt'ren druk genooten;

Doch 'k zie, 't is vreemd, de deur van haar vertrek geslooten!

Julia.

Ligt troost de Koning haar in haar' bedroefden staat.

Albina.

Indien ik dat geloofde, ik zou hem, vol van haat,

Afwachten, en in 't leed, dat al myn' vreugd verkortte,

Hem reden vraagen van het bloed dat hy verstortte.

Ik wil.... maar Goôn! kan ik u melden hoe myn hart...

Julia.

Wat doet u staamelen? vreest gy voor my uw' smart,

Om dat ge'em haat uit plicht, vrymoedig te openbaaren?

Albina.

Ach! hoe 'k hem haat, kan u dit staam'len ligt verklaaren.

Julia.

Uw Broeders moordenaar, dié u in 't bloed zo nâ

Bestaat, behaagt u die?

Albina.

Ik vrees het Julia.

En myne kwaal zoekt zich te ontdekken aan uwe oogen,

Op dat uw' raad my zou daar van geneezen moogen.

De ondankb're! met wat vreugd heb ik hem éér bekoord!

Julia.

Dénk nu, Mêvrouw, dat hy uw' broeder heeft vermoord.

Albina.

Ach! hy berooft my meer dan gy gelooft; zyn harte

Ontrooft my de ongetrouwe, in broeders dood: wat smarte!

Want sints dat wreede stuk, daar hem myn vader meê

Beschuldigt, hy niet ééns zyne onschuld aan my deê.

Die wreede stelt niet eens myn droevig hart te vréde;

En is myn broeder dood, zyn' liefde is die 't niet méde?

Julia.

Is dit uws broeders dood, zo ryk van lóf, én eer',

Zo 't voegt, beschreijen?

Albina.

Ach! hy was my waard, én meer

Dan gy vertrouwt, Natuur deedt nimmer het gevoelen

Van teêrheid in een' ziel, zo als in myne, woelen.

Zy zélf, zy zélf beval my hem te minnen: want

Zy had hem 't weezen van myn' minnaar ingeplant.

Van harte minde ik hem; én deelende in zyn' kwaalen,

Kom ik zyn' dood nóch steeds eene offerhand betaalen

Van traanen; maar helaas! die minnaar zo volmaakt,

Dien ik verlies, én die my 't hart door liefde blaakt,

Doet door zyn schoonheid, én die twé gelykenissen,

Myn' broeder, 'k zég 't récht uit, veel van myn' traanen missen.

En zyn tieran, zo waard aan myn begeerte, rooft

My 't zuchten, dat ik aan zyn' doodbus had beloofd.

Wie kan 'er voor? wat raad? want als de plicht komt dingen

Naar myne traanen, komt despyt my die ontwringen.

De min myn 's ondanks met de rouw in myn gemoed

Verméngd, verdeelt myn rouw, én traanen met het bloed.

Julia.

Herdénk, om krachtiger uws broeders beul te haaten,

't Géne u, uw Vader in 't geheugen heeft gelaaten.

Albina.

Door Vader aangepord, haat ik hem, als de dood;

Hoewél hy my voorheen het minnen zélf geboodt.

En zo ik kwaalyk min, ik minde eerst zonder zonden;

Een wettelyk bevél had my daar toe verbonden.

De last valt zachter voor het maagdelyk gemoed,

Die ons tot min beweegt, als die ons haaten doet.

Myn min kwam eerst uit pligt, nu uit gewoonte boven;

En zoekt men 't vuur, dat eerst in 't hart komt, niet te dooven

ô Julia, dan blaakt die nieuwe vlam zo zoet,

Dat niemand willig dérft dien aangenaamen gloed.

Julia.

'k Ontschuldig veel, maar zulk een laf besluit te streelen,

En 't géne u hoont, kan my geen inzicht aanbeveelen.

Ja, 't was verraad, indien men vleidde uw dwaas bestaan.

Albina.

'k Héb 't u geméld op dat gy 't fier te keer zoudt gaan;

En, zynde alleen te zwak myn' vlammen te bestryden,

Roep ik uw' raad te hulp, om 't snood gevólg te myden.

Julia.

Om zulk een schand'lyk én gevaarlyk vuur te ontgaan,

Behoorde gy...

Albina.

Ach zwyg! daar komt myn vader aan.

Tweede tooneel.

Tirrenus, Albina, Julia.

Tirrenus.

OHarde tieranny! O wreede onménschlykhéden,

Albina, kom uw deel in myne smart bekleeden!

Albina.

Myn Heer, wat 's de oorzaak tóch van deeze ontsteltenis?

Tirrenus.

Een' nieuwe hoon, die my de Koning doet; maar is

't Hier veilig, Julia, kan ons ook iemand hooren?

Want zonder klagten, én my zélv' niet te verstooren,

Kan ik 't niet mélden; én indien het Tiberyn

Vernam, die klagte zou by hem een misdaad zyn;

Zo hoog is hem de woede in 't dulle brein gesteigerd.

Lavinia heeft hem straks haar bezoek geweigerd,

En hy, geloovende, ach! dat ik haar tégens hem

Opruidde, snaauwt my toe met een vergramde stém

Dat ik voortaan my nooit meer by haar zal vervoegen;

Of dat ik 't met de dood zal boeten. Zyn genoegen

Vindt zich nóch met de dood uws Broeders niet voldaan;

Hy kan daar méde noch zyn' bloeddorst niet verslaan,

Ten zy hy 't tót de bron, die 't voortbragt, uit koom' putten:

Ik klaag dit niet om my het leeven te beschutten;

Maar, ziende u jong, ontbloot van hulpe én bystand, moet

Ik uwenthalve nóch zórg draagen voor myn bloed.

Albina.

Wyl hy u sléchts verbiedt Lavinia te aanschouwen,

Zo wil tóch, mag het zyn, u zélven 't lyf behouwen;

Of zo gy haar weêr ziet, verbind haar tóch, myn Heer,

Dat zy haar byzyn aan den Vórst gunne, om hem neêr

Te zetten, én op u zyn wreedheid in te toomen;

Ly dat ze'em vleije, al is 't geveinsdlyk voorgenomen.

Tirrenus.

Dat zy zyn' liefde vlei, zou ik dat raaden? ach!

Albina.

Zyn' liefde?

Tirrenus.

Ja, 't geheim raakt eind'lyk aan den dag,

Waarom hy de Prinsés alleenig wilde spreeken:

Want brandende van spyt, om dat zy 't is ontweeken,

Heeft hy, vervoerd van zyn' verwoedheid, my ontdékt

Dat haar' volmaaktheid hem tot liefde had verwékt;

Dat hy myn' zoon niet slagtte, als om dien buit te stryken;

Dat hy zyn' dood leidde op den schyn van hun gelyken;

Maar dat de liefde alléén die dood'lyke oorzaak gaf,

Dat hy als minnaar hem geholpen had in 't graf.

Zal ik Lavinia zich aan een' vlam, die 't leeven

Uws broeders heeft gekóst, aanraaden te overgeeven?

En lév'ren, om wat hoop van leeven, om wat heul,

't Hart van zyn' Minnaarés in handen van zyn' beul?

Albina.

Neen, die lafhartigheid zou al te schand'lyk schynen.

Doe liever die onwaarde én snoode vlam verdwynen;

Hits haar eer op hem aan; en maak dat haare schrik,

Als zy hem ziet, verdubb'le op ieder oogenblik.

Tirrenus.

Dat is de toelég daar myn' zórgen zich in steeken.

Albina.

Maar 't heeft gevaar voor u, Lavinia te spreeken.

Die wreedaard, hoort hy 't, zal u dooden, vrees hem vry.

Ik kan haar zonder nood bezoeken; laat aan my

De zórg, om haar tót haat, én gramschap aan te raaden.

Tirrenus.

Gaa spreek haar, hits haar aan, stél al wat hem kan schaaden,

In 't wérk; maak, dat zy hem, als haar' doodvyand, haat.

Albina.

Ik hoop 't volkomen uit te réchten door myn' raad.

Ja, Julia, 'k voldoe hier door my zélve ook nader;

En dien gelykelyk myn' spyt, én mynen vader.

Ach! zo Lavinia naar myn' vervoerdheid hoort...

Maar 'k zie haar naderen in 't opgaan van de poort.

Derde tooneel.

Lavinia, Albina, Julia, Camilla.

Lavinia.

MEvrouw, ik kom u, heel verbysterd én verlégen,

Een' maar vertellen, die 'k my zwaar op 't hart voel weegen.

De trótse Tiberyn, nóch rood van 't édel bloed

Myns waarden minnaars, wil, dat ik op myn gemoed

Verkryge, zyn bezoek, én byzyn te verdraagen;

Dus verre gaat zyn' woede, én lust om my te plaagen.

Albina.

Nóch vérder gaat de lust, én woede, die hem port,

Als u de hand, die 't bloed uws minnaars heeft gestort,

Te toonen; hém speelt nóch iets dollers in de zinnen.

Lavinia.

Wat kan hy meerder doen, de Aartsdwingland?

Albina.

U beminnen.

Lavinia.

Met wélk een' slag, helaas, ontstélt gy mynen geest!

Albina.

't Is vader, die 't my zei, niet lang bekénd geweest;

En had de Vórst hem niet verboôn by u te komen,

Had gy die droeve maar door vader zélfs vernomen.

Helaas! die liefde hulp myn' broeder aan zyn énd.

Lavinia.

Myn' liefde, Albina, was hem zélf nóch onbekénd.

Een' fiere hovaardy belette my, by 't leeven

Uws broeders, hem de weet van myne min te geeven.

'k Héb die met groote zórg bedékt voor zyn gezigt.

Albina.

Een médeminnaar heeft, door minnenyd verlicht,

Doordringende oogen; hy heeft, ondanks uwe zórgen,

't Geheim ontdékt, dat ge in uw' ziel zo hieldt verbórgen,

't Minyv'ren heeft alléén myn' broeder afgemaakt;

Omdat hy was bemind, zyt gy hem kwyt geraakt.

Dat dood'lyk vuur, van dage ontdékt aan 't heevig blaaken,

Weet u handdaadig aan uws minnaars dood te maaken.

Helaas! die bliksem, aan de toorts van uw gezicht

Ontsteeken, trof hem, én beroofde hem van 't licht.

Dien Aartstieran slagtte aan zyn' min deeze offerhande,

En maakt uw' deelgenoot, uws ondanks, aan zyn' schande

En misdaad; hy, uit nyd verbólgen, én verstoord,

Maakt uwe liefde tót meêstaanster van dien moord.

Lavinia.

Gy ziet hoe dit verhaal, dit schrikkelyk vernuuwen

Van myn' Agrippas moord my sidd'ren doet, én gruuwen.

Beef dwing'land, schrik tieran, én wacht u voor myn' haat.

Albina.

Niets is te afgrys'lyk wat men tégens hem bestaat.

Hy is wel waerdig al uw' haat op zich te haalen;

Gy moet de ontménschte met onménschlykheid betaalen.

Uw' toorn is rédelyk; 'k wil die niet tégenstaan;

Maar hits u eerder op dien laffen minnaar aan.

En wyl de liefde hem kwam tót die misdaad wekken,

Zo laat die liefde hem ook tót zyn' straf verstrekken.

Verächt hem eeuwig; doe zyn' wreede hoop te niet;

Maak ongelukkig, die u hulp in dit verdriet.

Nu staat dat aan u zélv', gy kunt u zéker wreeken.

't Is strafs genoeg, als hy u mint, én niet mag spreeken.

De liefde, in wiens gebied hy leeft, is een tieran,

Zo wreed ten minsten, als die wreede weezen kan.

Lavinia.

Ik zal by deeze straf nóch vry een' grooter' voegen.

Zyn' dood, Albina, kan alleen my vergenoegen.

't Bloed, dat hy heeft gestort, begeert zyn bloed van my;

Om deeze wraak blyft my alleen het leeven by.

Het dunkt my schandig naa myns minnaars dood te leeven;

't Hart toefde veel te lang, om naa dien héld te sneeven,

Ten waar het doelde op wraak. Myn' ziel, in haare schaa

Ontstéld, vólgt, voor hy is gewrooken, hem niet naa.

Die wreede geeft zich, sints zyn' wêerkomst, aan myn woeden

Ten bésten. Wél, zyn' dood zal myn verlies vergoeden.

Verhooren ééns de Goôn myn' wensch in dit geval,

Deeze is de laatste dag, die hem beschynen zal.

Ik brand om 't zoet vermaak van zynen dood te smaaken?

Maar wélk een' snelle schrik vertoont zich op uw' kaaken?

Albina.

't Gevaar, daar ge u in stort, jaagt my dien doodschrik aan.

Lavinia.

Wat ook een wreed tieran vermag, hy kan vergaan.

De min, in wanhoop, kan zich alles moog'lyk maaken,

En 't hart van Tiberyn is tréf baar, én te raaken.

Zo veele zullen hem aanranden, dat uw hért

Van deeze onnutte vrees, vergeefs bekroopen wérd'.

'k Héb médestanders; én Mezéntius, verméten

Uit eigen aart, zal myn' geboôn niet ligt vergeeten.

Maak dat uw' vader 't wérk bezórge van zyn' kant,

En hou zyn' vrienden, óf het nood deê, by der hand.

Maar ach! de Koning komt.

Albina.

Wil dien barbaar tóch myden:

De ondankb're heeft genoeg verdiend zyn naakend lyden;

En évenwél...

Julia.

Zie toe, dat gy hem zélve ontgaat.

Hy komt.

Albina.

Die aanblik wét myn' wraak, én voedt myn' haat.

Vierde tooneel.

Agrippa, Albina, Julia; Gevolg.

Agrippa.

't Lót schénkt my een geluk dat ik nooit dorst verwachten,

Mêvrouw: want 'k weet te wél hoe 'k staa in uw' gegedachten;

Dus veins ik niet dat de eer van u te moogen zien

Een zoetheid is, die ik dorst hoopen, nóch verdien.

Albina.

Myn' traanen tuigen, wat vermaak uwe oogen vonden

In het geluk van my te zien. De wreede wonden

En 't bloed myns broeders, dat uw' hand zélf heeft gestort,

Toont, hoe om mynent wil uw hart getroffen wordt.

Agrippa.

'k Bekén 't ontstélt my niet al komt uw gramschap boven;

'k Misdeed u, met u van een' broeder te berooven

Die my geleek; én dat, om die gelykenis

Zyn dood, hier door, by u niet geréchtvaerdigd is;

En dat de vreeze om in een misverstand te raaken,

Nóch het belang der staat, nóch...

Lavinia.

Wil vry 't veinzen staaken.

Ik weet wel wélk belang by u het zwaarste weegt;

Die moord is min door Staatbelang dan Min gepleegd:

Want toen uw drift u tot myn 's broeders moord verpligtte,

Kreeg Staatbelang den naam van 't geen de Min verrichtte.

Uw' minnetógten tót Lavinia, alleen

Zyn de eenigste oorzaak van alle uw' misdaadigheên.

Agrippa.

Vermits gy 't weet, wil ik my daar niet tégen stellen,

En zo ik van het bloed, dat dus uw' moed doet zwellen,

Récht oordeel, zoud ik vry een' grooter feil begaan,

Met naa uws broeders dood, nóch na uw hart te staan:

Want al de zoetigheid, by waare min te zoeken,

Zou zich verwiss'len in uitschélden, én vervloeken.

Albina.

'k Ontzét my weinig om uw' wrévele aart, die my

Zo ligt vergeeten kan met and're minnery,

Die wisseling gaf straks het middel aan uw' dégen,

Om in 's meêminnaars dood een schellemstuk te pleegen.

Het zou uw' kling aan wérk ontbreeken, zo ge in min

Tót my volhardde; 't heeft geen schéllemstukken in.

Uw' min tót my was al te onnozel, al te onschuldig:

Dat stiet u tégen 't hart, dat maakte u onverduldig;

Wyl gy my anders niet, als wéttig, minnen most:

Want wat 's u aangenaam, als 't u geen schelmstuk kóst?

Uw' ziel is al te naauw aan de euveldaân verbonden;

Uw hart doet zich gewéld te minnen zonder zonden.

Agrippa.

Vaar uit, Mêvrouw, én schéld myn' nieuwe vlammen vry

Voor schaamteloos verraad, voor laffe tieranny.

'k Aanbid haar; geef myn' min vry de aldersnoodste naamen

Van misdaad; ik zal my die misdaad gantsch niet schaamen.

Die onbesprooken' vlam, die my het harte blaakt,

Wordt van geen' knaaging, van geen naaberouw geraakt;

En schoon gy 't met de naam zult van verraad bekleeden,

Myn' min komt overéén in alles met myn' réden.

Albina.

Een boos én schuldig hart, gansch onbeneepen van

Berouw, is 't teiken van een' réchten Aartstieran.

De góddeloosheid kan in tóp niet hooger stygen,

Als kwaad te doen, én schaamt, nóch schrik daar voor te krygen.

Die valsche rust, die ge in uw schuldig hart bevindt,

Moest u doen schrikken: want blyft naaberouwen in 't

Gemoed, dan schynt het niet geheel aan de ondeugd eigen;

Maar na de onnoozelheid nóch éénigsins te neigen,

Door 't weinig overschót van half verbannen' deugd.

Wie zonder stryd is, heeft die wortel in haar' jeugd

't Hart afgestoken; dies moogt gy die rust wel vreezen.

't Kwaad, dat men niet gevoelt, valt zwaarlyk te geneezen.

Agrippa.

Zo broeders dood alleen u smart, ach stil uw' pyn!

Ik zal u in zyn' plaatse een trouwe broeder zyn;

En voor myn hart, Mêvrouw, u al myne achting geeven.

Albina.

Uwe achting! zég me eerst, wélk een stuk heb ik bedreeven,

Dat my uwe achting doet verdienen? en wyl 't kwaad

U zo behaagt, waarom ontzégt ge my uw' haat,

En, durft me een' moordenaar aanbieden voor een' broeder?

Agrippa.

Myne achting groeit, hoe meer uw' toorn brandt, hoe verwoeder.

En, schoon die tégens my u buiten 't spoor vervoert,

Verr' van verstoord te zyn, bén ik daar door ontroerd.

O, ja; 't bloed wérkt in u meer als ik kon gelooven.

Ik vreesde, dat uw' min misschien het bloed te boven

Zou komen, meinende op myne aankomst uit uw oog

Te speuren, dat uw hart zich tót myn' gunst bewoog.

En dat het overschót der brand, waarom gy zuchtte,

Dwars door uw' haat heen, om my wél te onthaalen, vlugtte.

Albina.

'k Heb niet als schrik van u, slaa daar geen' twyffel aan,

Indien myne oogen u iets anders deên verstaan,

Ontdékten ze iets dat u zo tróts maakt, én vermeeten,

Het zyn bedriegers, daar myn hart niet van wil weeten.

Dat hart was aan uw' min geófferd tót myn' hoon;

Maar 'k nam het weêr, toen gy myn' broeder hebt doen doôn.

Want door uw' moorddólk was Agrippa niet doorsteeken,

Of liefde is, vol van spijt, straks uit myn hart geweeken.

Natuur, veröngelykt, brak voort die minneband,

En doofde in broeders bloed myne aangestooken brand.

't Kon zyn, dat uwe komst myn' ziel, nóch heel bewoogen,

Verrast heeft, én doen zien de ontroernis uit myne oogen;

Maar weet dat ook de haat, als hy ons krachten geeft,

Zo wél als liefde, zyne ontstéltenissen heeft;

En dat het weezen eens tierans ons voor doet komen

Het beeld eens broeders; dien hy 't leeven heeft benomen.

Ook is 't natuurlyk dat zich het mishandeld bloed

Ontroert, wanneer 't den arm zyns moordenaars ontmoet.

Agrippa.

Ik wil niet, dat ge uw' haat zult dooven. Dat ontstellen

Van 't bloed zal my geensins verbitteren nóch kwellen.

Die édele inborst is niet minder zo vermaard',

En lief een' broeder, als doorluchten minnaar waard.

Myn' ziel, tót u altyd zo vuuriglyk geneegen,

Neemt deel in alles, daar uwe eer is aangelégen.

En nu gy door uw' pligt gedwongen wordt, dat gy

My haaten moet, Mêvrouw, zou 't moeilyk zyn voor my

Te aanschouwen, dat een hart, my alyd lief, én waardig,

Zich niet behoorlyk kweet. Ik zélf wil eerder, vaardig

Uw byzyn myden: want ik vrees, dat myn gezigt

Uw' haat mogt minderen, én u in uwe pligt

Doen wank'len, én dat die wél eer beminde trekken

Myns aanzichts 't oude vuur weêr in u mogten wekken.

'k Weet, dat het hoonen een grootmoedig hart aanport

Tót toorn; én meerder nóch, als 't van een minnaar wordt

Gehoond; dies voegt het ons malkanderen te schuuwen:

Want ligtlyk kan de min dat oude vuur vernuuwen

Door minnestuipen, die opwellen door het zien.

Des myde ik dit gevaar veel liever met te vliên,

Om de eer van uwe haat in zékerheid te stellen.

Vyfde tooneel.

Albina, Julia.

Albina.

GY wilt gehaat zyn? gaa! én wilt u dés niet kwellen.

Dank heb uw' ondaân; zy réchtvaerdigen myn' zaak.

Vrees myne liefde niet, ô dwing'land, vrees myn' wraak.

En zyt verzékerd, dat ik na uw weiflend harte,

Dat my beleedigt, ding; niet, om 't in minnesmarte

Te zien; maar om het fél van één te scheuren, dat

Het lillend zieltooge, én my 't bloed in 't aanzigt spat.

Hoe wénsch ik na die vreugd! Nu voel ik, dat het minnen

In my gestorven is; ja Julia, myn' zinnen

Zyn vol van wraak; het vuur, dat eertyds in my lag,

Dient nu, op dat de vlam van myne bélgzucht mag

Vergrooten. De Aartstieran doet my nóch spyt nóch schaade,

Dat ik hem niet behaag; ô neen het is genade;

My walgt zyn' min. 'k Wil dat men hem op 't harte trapp'

En 't goddelooze bloed uit 's dwing'lands aad'ren tapp':

Dat hy den laasten snik oprispe, is myn verlangen.

Kom, gaan we, om dien Tieran zyn straf te doen ontfangen,

Myn' haat verdubbelen; myn' broeder, én myn spyt

Begeeren, dat hy raak 't vervloekte leeven kwyt.

Natuur, én min, in my gelykelyk beleedigd,

Vereisschen, dat myn' wraak wordt door zyn' dood bevreedigd,

Ik zal niet rusten, nóch gevaar, nóch dood ontzien,

Voor dat ik 's moorders bloed zie uit zyn aad'ren vliên.

Einde van het Twéde Bedryf.



Derde bedryf.

Eerste tooneel.

Faustus, Mezentius.

Faustus.

ZO veel misnoegden, die zich in het heir aanbieden,

Wier overmoed, door rust gestoord, geraakt aan 't zieden,

Wier moedige armen, eer met wapenen vermast,

De laffe lédigheid verstrëkt tót zwaaren last;

En 't heim'lyk Eedgespan, dat zich in Albaas wallen

Onthoudt, om op uw' wénk den dwing'land aan te vallen,

Ontvonken in uw hart uwe oude tógten niet?

Hoe slaapt uw' heerschzucht? nu gy voor u open ziet

Den Rykstroon, die wél eer al 't wit was van uw' zinnen,

En buiten wélke u niets scheen waardig te beminnen?

Mezentius.

'k Min, Faustus, én wanneer men ééns uit liefde zucht,

Valt 's minnaars hart te kleen voor deeze tógt: dan vlugt

Alle eerzucht, alle drift om op den troon te treeden.

Eer my 's Princessen oog dwong haar bekoorlykhéden

My te onderwérpen, riedt de heerschzucht, én de schand

Van onderdaan te zyn, my alles by der hand

Te neemen: geene daân my vrémd in de ooren klonken;

Maar sints haare oogen, die my in haar' liefde ontvonken,

My 't harte zuiverden door haar vermoogend vuur,

Vórmde ik geen wénschen, als onnoz'le, en naar het stuur

Van réden; myn geluk hangt nu aan die ik minne;

Zo zy zich overgaf, ik ruilde myn' Vorstinne

Voor geener Koningen, óf Góden zaligheên.

Faustus.

De Koning komt, én schynt na haar vertrék te treên.

Mezentius.

Hy mymert, én houdt stal. Wat zórgen óf hem plaagen?

Tweede tooneel.

Mezentius; Agrippa, Atis, Faustus.

Mezentius.

MAg myn' nieuwsgierigheid u, zonder misdaad, vraagen,

Myn Vórst, wat onlust u dus ziet ten oogen uit?

Elk draaft op uwe wénk; een ieders hart ontsluit

Van vreugde op uwe komst. Waar kunt ge nóch na haaken?

Gy keert verwinnaar uit den oorlóg in uw' daken;

Ontgéspt het harnas met uws vyands bloed bevlékt,

Terwyl de Vréde, én de Eer uw' Staatsiewagen trékt.

Wat zórg, wat droef heid durft door zo veel' vreugdestraalen,

U nad'ren? weetge u nóg meer wénschen voor te maalen,

Te vórmen in uw' geest, dan u 't geluk bestélt?

Wat zórg ontroert u in den schoot der Vréde, ô Héld?

Agrippa.

't Is waar, 't juight alles; én het vólk uit alle stéden,

Komt me, als verwinnaar uit den oorlog, tégentreeden.

'k Bragt hier de rust, én gaf de Vréde aan alle kant;

Maar de onrust voedde ik in myn' eigen ingewand.

De rust, die 'k and'ren geef, kan ik my zélv' niet geeven;

De kalmte is, als de stórm des oorlógs is verdreeven,

Sléchts voor den Onderdaan, niet voor den Vórst gemaakt.

Mezentius.

Een Vórst zórgt niet altyd. Fortuin, die u bewaakt,

Voltooit uw' wénsch, én schynt haar' weiff'lende aart te ontwennen.

Agrippa.

'k Bekén het, dat Fortuin op haar' gezwinde pennen

Myn wénschen voorkomt, myn verwagten vliegt voorby;

Maar heeft zy 't all' alleen in haare magt? kan zy

Der stérvelingen wénsch alleen voldoen? Ons zetten

Twé blinde Gódhêen, daar we afhangen, hunne wetten.

Men ziet hen beurt om beurt schier nooit op onze zy;

En wien Fortuin bestraalt, vreez' voor de Liefde vry.

Mezentius.

Is 't moog'lyk Vórst, kan u Albina nóch behaagen,

Wiens broeder door uw kling légt in zyn bloed verslagen?

Agrippa.

Het schort my élders, én zo dra gy 't zult verstaan,

Zal 't u vry héftiger ontstellen. 't Is gedaan

Met myne liefde tót Albina.. Ze is vervaaren.

Ik min Lavinia.

Mezentius.

Lavinia?

Agrippa.

Die maaren

Verschrikken u, zo 't schynt; dit woord snydt u door 't hart;

Uw' min beklaagt zich dés, de myne is 't die u smart.

My is niet onbekénd dat u haare oogstraal griefde;

En 't deert my, dat ik min, daar gy bemint; maar Liefde,

Die 't alles dwingt, heeft dit gelieven te gebiên.

Mezentius.

In weêrwil van de smart, die ge uit myn oog kunt zien,

En die myne eerbied in haar magt naauw heeft te draagen,

Zoude ik niet, zonder u te kwétsen, durven vraagen

Nóch hoopen dat ge 't minst gewéld om mynent wil

Op uwe ziel deedt; neen, ik zweeg éér eeuwig stil.

Gy zyt myn Koning, ik één van uwe onderdaanen;

Dit weet ik, én 't verschil van beide, bant zulk waanen

Uit myn gedagten. 'k weet, Heer Koning, 'k weet hoe wyd

Die tusschenheid ons scheidt. Schoon 't bloed, waar uit gy zyt

Gedaald, ook 't myne is, 'k staa tóch onder uw' gebóden.

Want Koningen alleen met Koningen én Góden

Vermaagtschapt zyn. Het bloed, dat tusschen ons is, strékt

Een kéten, die myn' dienst nóg naauwer te uwaarts trékt.

Ik weet de Rykstroon staat zo hoog, dat by die magten

Het bloed van de onderdaan geen voorrécht heeft te wachten.

't Is dan om my niet, zo 'k u raaden durf, die min,

O Vórst, zo 't moog'lyk is, te stellen uit uw' zin.

Maar is 't my toegestaan te spreeken; 'k stél myn' zaaken

Te rugge, én rép niet, als zo verr' het u zal raaken.

Spaar u de schande van uw' liefde, én diensten, wreed

Onthaald te zien, én aan de afkeerlykheid besteed.

Haar doode minnaar, die uw' dégen heeft doen sneeven,

Maakt u het voorwérp van haar' haat voor al haar leeven.

't Is niet in al uw' magt, u ooit bemind te zien;

Nóch in de haare u ooit iets als haar' haat, te biên.

Men kan op aarde in 't hart geen grooter pyn verdraagen,

Dan haat te wekken, daar men liefde draagt; die plaagen,

Helaas! héb ik beproefd, wanneer de ondankb're myn'

Standvastigheid vergoldt met wreed, én stuursch te zyn.

'k Verzéker my, dat u die vlam niet zal vermaaken,

Als gy beséft hoe veel 't hen kóst, die om haar blaaken.

Agrippa.

't Zy verre, Prins, dat my de haat die de Vórstin

U draagt, verflaauwen zou; veel éér blaakt myne min

Daar door te heeviger. En nu ik tóch moet klaagen

Van 't minnevuur, schép ik een ongemeen behaagen,

Wyl 't om een goed is, dat u eeuwig is ontzeid.

Een goed, bekoorlyker voor myn' genégenheid,

En liefde, omdat uw' hoop, én minnende gedachten

Het lieffelyk bezit daar af onmoog'lyk achten.

Hoe meer haar' haat u drukt, hoe féller 't minnevuur

In my ontsteekt. Gewis myn' liefde had geen duur,

Indien ze u minde.

Mezentius.

Maar, zo gy me wilt gelooven,

Haar haat tót u gaat vérr' haar haat tót my te boven.

Een Koning waagt zyne eer: die vol van minnepyn,

Nóchtans onzéker is hoe hy onthaald zal zyn;

En krénkt die, wordt hy afgeslagen naa 't ontblooten

Zyns harten. 't Voegt u, uit zo braaf een' stam gesprooten,

En van zo hoog een' staat, de heerlykheid der kroon

In acht te neemen, én het hoog gezag der troon

Door schandelyke min niet roekeloos te waagen.

Agrippa.

Ik weet wél, hoe het voegt my zélv' daar in te draagen.

Ban die vergeefsche vreeze uit uwe zinnen; laat

My zórgen voor myne éér. De roem van mynen staat

Nóch kroon, zal door myn' min zo groot gevaar niet loopen,

Gelyk gy waant. 'k Zie niets, óf 'k durf 't met réden hoopen.

Ik héb, 't is waar, de haat van de Vórstin op my;

Maar is 'er érgens haat, die de opperheerschappy

Niet neêrzét, én verwint? De Rykstaf in myn' handen

Zal zo bekoorlyk in die vriend'lyke oogen branden

Dat zy geen minnaars bloed daar by waardeeren zal.

Mezentius.

Ach! vlei u niet met zulk een hachchelyk geval:

Want haar gemoed, myn Heer, op u in haat ontsteeken,

Zucht tót Agrippa, schoon ontzield, met onbezweeken

Standvastigheid. Hy, dus in haare ziel gedrukt,

Wordt door geen inzigt van den troon daar uitgerukt.

't Is ongelooffelyk hoe al haar' minnetógten

Alleen beslooten zyn in deezen omgebrógten;

En hoe haar' haat op u, om zulk een dierbaar bloed,

Met een gety van onverzetb're gramschap woedt;

Zo dat, al blonk uw' kroon nóch schooner in haare oogen,

Geen kroon, van bloed bespat, zou haar behaagen moogen;

Maar eer doen schrikken. Ja, haar fél gezigt ontbrandt

Op 't hooren van uw' naam. In dien gehaaten stand,

Zal u haar' woede...

Agrippa.

O Goôn, wat lieffelyke réden!

Wat is het aangenaam, zo veel' standvastigheden,

Zo veele liefde, én zo veel trouw te vinden in

Die hooggebooren' ziel, het voorwérp myner min!

Te voelen hoe de Min, die myn belang verdadigt,

My met zo heerelyk een' keur heeft begenadigt!

O Prins, wat moet zulk een getrouw, én téder hart

Zyn schoon én dierbaar, als het eens verkreegen werdt!

Een hart zo vol van trouw, tót 's minnaars wraak zo vaardig,

En téder, is het hart des grootsten Konings waerdig

Te ontvonken; en bezit te neemen van zyn' ziel.

Mezentius.

Maar 't hart dat zich altyd zo trouw én téder hiel,

Daar op kunt gy uw' hoop in eeuwigheid niet vésten.

Uw' liefde zal haar' haat, én gramschap tóch ten lésten

Verdubbelen, én...

Agrippa.

Prins, 'k héb deernis met uw' waan.

De hoop van al haar' haat op my te zien gelaân,

Streelt uwe pyn alreê in't heim'lyk, door 't gelooven

Dat haare toorn op my tót in den tóp gestooven,

En gantsch verbitterd, zich voor u verzoeten zal.

Maar hoor eens Prins; 'k weet raad, zo dra 't my maar gevall',

My in 't bezit van die bekoorlykheên te stellen;

Laat daarom naa, u zélf te vleijen, óf te kwellen.

Ik kan, wanneer 't my lust, my van haar meester zien;

En ligt'lyk dat ik my haast van die midd'len dien'.

Om u de moeite van een yd'le hoop te spaaren,

Kom ik u dit geheim uit meêly openbaaren.

De raad, dien gy my gaaft voor myne min, verwékt

My tót die gunst, die u myn hartsgeheim ontdékt.

Derde tooneel.

Mezentius, Faustus.

Mezentius.

WAt ongenade drukt my, Faustus! waar wil 't énden?

Vat gy des Vorsten wreed besluit, én myne elenden?

Faustus.

Ja, al te wél Heer, hy heeft u te veel gezeid,

En alle rédenen van hoop op haar ontleid.

Hy zégt u klaar, dat lang na haare min te dingen

Zyn oogwit geensins is; maar de Prinsés te dwingen

Hem voor hare Echtgenoot te neemen, én met magt,

Te rooven, daar zyn' min vergeefs heeft na getracht.

Hy zal uw' liefde dat gewéld doen, én verwaten

U trótsen. Maar zy komt. ik zal u by haar laaten.

Vierde tooneel.

Lavinia, Mezentius.

Lavinia.

HEbt gy de tyding van myn nieuwe rampen al?

Is 't u bewust, dat ik des dwing'lands oog gevall'?

Mezentius.

'k Weet meêr, Mêvrouw; hy wil, uws ondanks, met u trouwen.

Lavinia.

Die booswicht! maar, myn Heer, zult gy me in dit benouwen

Verlaaten? zult gy me aan uws médeminnaars wil

Dus overgeeven? én die dwinglandy zo stil

Aanschouwen, zonder u te ontzetten? zult gy 't lyden?

Mezentius.

Al heeft uw' harde ziel myn' zuchten te allen tyden

Verworpen; al heb ik steeds in uw' haat geleefd,

Myn hart is tóch altyd aan u geweest, én geeft

Zich blind'lings over aan alle onheil, én gevaren,

Indien 't u bystaan kan, of éénige onlust spaaren,

Gebie, 'k ben rêe.

Lavinia.

Myn' béde is geen gemeene zaak.

'k Begeer des dwinglands dood; die is 't, daar ik na haak.

Die béde ontzét u? Wel, ik héb geen hulp van nooden;

Zich zélv' te hélpen wordt gelasterd, nóch verbooden;

En wien de dwinglandy dreigt van een boos Tieran,

Dien strékt de dood een hulp, die hem verlóssen kan.

Mezentius.

Neen wreede schoonheid, leeft ten kóste van zyn leeven;

Myn' hand zal t'uwer haat tót ófferande geeven,

Of, by gebrék van 't zyn', myn bloed; ik bén zo vast

Verknócht aan uwen dienst, dat my geen weig'ren past.

Stémde ik aanstonds zyn' dood niet toe, 'k bid om verschooning;

Het is myn bloedverwant, Mêvrouw, het is myn Koning.

Kan 't bloed iets minder doen, iets minders myne plicht,

Dan zich ontroeren, eer ik zulk een' zaak verricht'?

Maar schoon de heiligste, én aanbiddelykste wetten

Zich tégen myne drift, én uw' gebóden zetten;

Niets heeft zo groot een' magt op my, Prinsés, als gy.

De wét der liefde is de oudste, al de andre nieuw daar by.

Lavinia.

Wat vleit alreede die bélofte myn verlangen,

En haat! Zy stilt myn' druk. Van u een gunst te ontfangen

Heeft my voorheen gewalgd; nu lydt het myn gemoed

Met vreugde, én dankt u voor den dienst, dien gy my doet;

Niet om 't gevaer, Prins, daar gy my van zult bevryden;

Ik vrees geen dwingen van zyn' woede, of min, te lyden:

Neen, 'k heb 't u reeds gezégd; hy pooge al wat hy kan;

Een die geen dood ontziet, ontziet ook geen Tieran.

Dien Héld, wiens asch ik eere én aanbid', sléchts te wreeken,

Is al 't vermaak van myn verlangen. Al myn smeeken,

En droefheid wénscht alléén, dat hy des moorders bloed

By myne traanen hebbe. Ach; 't is het hoogste goed,

Daar ik na staa, om aan zyn waarde schim te slagten

Deeze offerande die hy van myn trouw moet wachten.

Wat is 't een groot geluk in rampspoed als men vindt

Te délgen 't geen men haat, te wreeken 't geen men mint!

De woede eens récht verzaad, houdt op van straf te plaagen.

En by gebrék van min, kan ons de wraak behaagen.

Mezentius.

'k Verstaa 't, Mêvrouw, 'k verstaa 't; myn médeminnaar nu

Tót assche, maakt my nóch verächtelyk by u;

Gy vreest reeds, dat myn hart, wyl de arm zich gaat bereijen

Tót uwe wraak, zich met een weinig hoop mogt vleijen.

Wél, wreede, wél, ik gaa, én neem uw zaak in acht;

Hoewél ik in het minste op geen vergélding wacht.

Sints ik u min, behoort myn hart u wél te kennen,

En zonder hoop van dank zich moeten aangewennen

U dienst te doen; maar 't heeft voor my niet weinig in

Mêvrouw, dat gy uw' wraak vertrouwt aan myne min;

En dat gy ééne reis, 't én zy ik kwaalyk oordeel',

In 't ongevoelig hart vórmt wénschen tót myn voordeel.

Wat uitslag de aanslag neem', 'k bén éven onverschrikt.

Gy zult me sneuv'len zien, óf uwe wraak beschikt.

Myn lót, hoe 't uitvall', kan geluk, nóch zoetheid dérven,

Met u een dienst te doen; zo niet, voor u te stérven.

Ik gaa, én wék hier al myn vrienden toe, Mêvrouw.

Lavinia.

Men zie wél toe, aan wien men de aanslag toevertrouw'

Gints komt Tirrénus, ach! het hartzeer dat ik lyde,

Betréft hem méde, ontdék het hem, ik gaa ter zyde.

Dat hy my ziet, belét hem hérwaards aan te treên;

Myn byzyn is hem op den hals verboôn; 'k gaa heen.

Légt gy het over met malkand'ren, 'k laat u t'saamen

De reedste middelen voor onze wraak beraamen.

Vyfde tooneel.

Mezentius, Tirrenus.

Mezentius.

KOm Heer, hoor wélk een deel men neemt in uwe zaak,

En zie wat hulp men reikt aan uw geréchte wraak.

Tirrenus.

Wat hulp, myn Heer, wat raad? myn Zoon, in 't graf gedooken,

Kan die in 't leeven weêr hersteld zyn?

Mezentius.

Wel gewrooken.

De dood des Konings, die Agrippa te onderbragt,

Is al het oogwit uw's verlangens, zo ik acht;

Ik kom myn hulp hier toe u aanbiên, én belooven,

Met al het zoet dat ons de wraak geeft, daarenboven.

Tirrenus.

Myn Heer, zoudt gy u zulk een aanslag onderstaan?

Mezentius.

Hoe meint ge dat ik veinze, én u dus zou verraân?

U is dan onbewust, dat hy my wil ontrukken

't Aanbid'lykst', 't eenigst beeld van alle myn' gelukken,

En dat, daar zich de liefde in zulk een volheid vindt,

Men liever alles mist, dan 't voorwerp, dat men mint?

Tirrenus.

'k Verfoeide ook lang zyn' min, én dacht hy mag wel vreezen,

Dat zyn verächt'lyk vuur hem zal gevaarlyk weezen.

Maar kunt gy, die de zoon van zynen broeder zyt,

Toelaaten, dat Natuur dit van de Liefde lydt;

En zal de Liefde niet ééns van Natuur weêr lyden?

Mezentius.

Natuur is kracht'loos, die met liefde heeft te stryden;

Ik kén geen bloed meer, dat hem aan my houdt veknocht,

Sints my Lavinia heeft zyne dood verzócht.

Ja, 's médeminnaars naam sleept naa zich zulk afgryzen

Dat ik myn hart alléén een oogenblik voelde yzen.

Zy wil, dat ik hem haar ter ófferande slagt';

Wat plicht ik schénde, ik neem voor al dien last in acht.

En wyl ik buiten haar gebód niets mag verrichten,

Wordt my haar' last een wét van de alderstérkste plichten.

Als zy, die ons bemint, ons iets heet aan te gaan,

Zoekt zich de stém van 't bloed vergeefs te doen verstaan.

't Hart draagt al 't récht op, aan die 't éénmaal heeft verkooren,

En als de min spreekt, wil 't geen and're réden hooren.

Tirrenus.

't Gevaar eens aanslags, ééns mislukt, niet wel te ontvliên,

De vrees van 't wérk ontdékt, óf half volvoerd te zien,

De wraak eens Konings, die zich zélden in laat toomen,

Zal ligtelyk uw hart, eer de arm hem tréft, doen schroomen.

Mezentius.

Neen, vrees niet dat my 't grootst gevaar het minst verschrikt,

Of in het hart verraâ de hoop daar 't oog op mikt.

De mond van haar die 'k min heeft my dien last gegeeven.

En schoon ik het gevaar aanschouwe, ik zal niet beven.

De vrees krygt in myn hart zo ligt geen plaats, nóch voet:

De Gód, die 't inheeft, is een God van magt, én moed.

Tirrenus.

Hoe deeze aanslagen my aan 't hart gaan, én bétreffen,

Wat deel ik daar aan héb, laat ik u zélf bezeffen.

Maar Heer, gelyk een Vórst nooit wordt beleedigd, dan

Met kwétsing van de Goôn, als 't édelst' beeld daar van;

De afgryslykhéden die deeze aanslag naasleept, zouden

Uw opgehéven' arm ligt voor den slag weêrhouden:

En hem die lacht met al wat sidd'ren doet op de aard',

Maakt vaak de donder uyt den hemel 't eerst' vervaard.

Wie 't meest verwaten is, zal voor die stém 't meest vreezen.

Mezentius.

Al wie verwaten is, moest dan gebliksemd weezen.

Wanneer de hémel mort op de aarde met zyn' stém,

Tréft sléchts de bliksem de rampzaligen, niet hém;

En dikwils, als de Goôn hunn' bliksemen verspreijen,

Schynt die 't geval, als ze uit hunn' hand zyn, te geleijen.

Maar, schoon de hémel schudde, én dreunde, én zich myn hoofd,

Tót wraak van dit besluit, én opzét, had beloofd;

Al stortten al de Goôn, gezind de dood te wreeken,

Den donder, aan de vlam van hunnen toorn ontsteeken,

Op myne kruin neêr, zyt nochtans verzékerd, dat

Nóch 't Gódendom, noch 't vuur des bliksems, opgevat

Om my te tréffen, my zal kreunen, nóch ontroeren,

Kan ik Lavinia's geboôn alleen volvoeren.

Styf slechts met uw beleid myn' aanslag, én betoon

't Belang eens Vaders in een' omgebragten zoon.

Tirrenus.

Myn Heer, zo u te récht bekénd was, hoe die zaaken,

Hoe dit belang myn ziel...

Mezentius.

Ach! ik weet hoe diep ze u raaken!

En dat ik aan uwe eer een strafbaar onrécht deed'

Zo 'k u geen deel gaf in het wreeken van uw leed;

En 'k weet me, om op de dood des Dwing'lands vast te bouwen,

Zo zéker als op u, aan niemand te vertrouwen.

Tirrenus.

Voor dat vertrouwen bén ik hoog aan u verplicht;

Het schuift my van het hart een pak van groot gewigt;

Want zo gy, zonder 't my te ontdekken, hadt beslooten

Hem om te bréngen, hadt ge my in 't graf gestooten.

Mezentius.

Bestém dan de uur én plaats, daar hy moet zyn geslagt,

Ik héb veel'vrienden, vol van moed, en groot van magt,

Al vaerdig op myn' last om 't uiterste te waagen.

Tirrenus.

Ach! wachten we ons, myn Heer, het wérk zo voort te jaagen.

't Gantsch heir légt om de stad, op 't Koninglyk gebód;

Bewaakt van binnen met de poorten, én het Slót.

Indien ons de aanslag miste, óf iets kwam uit te lekken,

Wat hoop zou ons tót hulp, wat heil tót heul verstrekken?

't Gevaar, dat ligt'lyk deeze, óf géne ontstellen zou,

Ruiden eenigen ligt op tót wank'len in hunn' trouw.

Men dient dien stouren sprong met minder nood te waagen.

Het léger moet van hier vertrekken in zés dagen.

Den tsaamgezwoor'nen, dan de stérkste, zal de moed

Door 't mind'ren van 't gevaar aanwassen; 't is niet goed

Zo te yv'ren; maar met zórg den tyd, én plaats te raamen.

Mezentius.

Een weinig uitstél dan; uw zórg zal 't werk bekwaamen:

't Raakt u zo wél, als my, 'k bedraag me aan uw beleid

Meer, als aan al de drift van myn voortvaarendheid.

Hou ondertusschen al uw vólk, én vrienden vaerdig;

Ik gaa de mynen, tót dat lóflyk opzét waerdig,

Aanporren, én 'k verlaat my gantsch op uw bewind.

Tirrenus.

Ach Prins! wat doet niet al een Vader voor zyn kind!

Leent sléchts de Hémel 't oor aan myne jammerklagten,

Gy zult me uitréchten zien meer dan gy kunt verwachten.

Einde van het Dérde Bedryf.

