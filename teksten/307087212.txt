

 -->

Apollo,
Aan de wel-edele groot-achtbaare heeren, de heeren burgermeesteren en regeerders der stad Amsteldam,

Toen haar edele groot-achtbaarheden den schouwburg, op zyn eeuwgety, met hun byzyn vereerden.
Klinkdicht.

Groot-achtbre Vaderen, die, aan het Scheepryk Y,

Deez' groote Waereld-Stad zo loffelyk regeeren,

Myn Schouwburg juicht van vreugd, en zal altoos waardeeren

Die eer, van u te zien op dit zyn Eeuwgety.

Hy toont, op 't Treur-toneel, hoe snoode Tieranny

Gevloekt, gestraft word, en dat Deugd moet triumpheeren:

Hoe Staats-verwisseling kan 't opperste onder keeren,

En hoe de Vryheid word beschermt voor Dwinglandy.

Hy geesselt boertende des Waerelds ziels-gebreeken,

Doet zien wat ongeval in 's menschen driften steeken,

Als zy die te onbedacht opvolgen, los van aard.

Mag hem uw gunst, tot heil van Oude en Weez', bestraalen,

ô Burgerheeren! zal hy weelig ademhaalen,

En toonen 't nutte met 't vermaak'lyke gepaard.

J. VOORDAAG.



Dankzegginge van den schouwburg,

Voor de tegenwoordigheid van haar weledele groot-achtbare heeren, de heeren burgermeesteren en regeerders der stad Amsteldam,
op zyn eeuwgety.

Beschermers van het Vaderland,

Die, als ervaarne Palinuuren,

De hulk van Staat trouw helpen stuuren,

En veiligen voor klip en strand,

Gedoog, kon myn bedryf u 't oor en oog behaagen,

Dat ik, met eerbied, mag myn dankbaarheid opdraagen.

Op de eer, my heden aangedaan,

Zal ik steets fier en moedig brallen,

Zo lang als binnen Gysbrechts wallen,

Uw naamen in 't Gedenkboek staan,

Als Voedsterheeren, die 's Lands Vryheid dier bewaaren,

En altoos zorgen voor haar Haardsteên en Altaaren.

Leef, leef, gezegend hier op aard:

Lang moetge ons op uw vleuglen draagen:

Tot dat gy, afgeleefd van dagen,

Vol eer en lof ter starren vaart:

Daar gy een baak zult zyn voor Zoonen en voor Neeven,

Om in 't Regeeren u manmoedig naar te streeven.

J. VOORDAAG.

