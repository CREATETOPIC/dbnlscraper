

Verklaaring van de trouw-plaat.     

Kunstlievenden, ziet hier een spreekend Schildery 
            Van 't heilig Echt verbond, verklaart door Poezy:

De kuische Huw'lyks-min, uit de Oorsprong van 't vernoegen

Van eeuwigheid geteelt, die harten t'zaam kan voegen,

En met zyn heilgloed wil bestraalen van om hoog,

Zien wy al blinkende aan des Hemels Starrenboog

Beduid door Wapenen die Liefde en Trouw ontdekken.

Minerva, vaardig om elks aandagt op te wekken,

Wyst met haar vinger na den hoogverlichten trans;

Terwyl het Altaar smookt, ontstoken door dien glans,

En Waarmond hart en hand naar boven gaat verheffen.

Het Nieuw verbonden Paar doet ons den zin bezeffen

Van dien ontvonkte drift, daar het ter neêr geknielt,

Met liefde en diep ontzag op 't tederste is bezielt;

Geboeid door ketenen van t'zaam gevlochten bloemen.

De blyde Hymen, die op hun Verbond mag roemen,

Strekt met Cupido tot een Lyfwagt van het Paar,

In wien me Schoonte en Deugd, ja alles, word gewaar

Wat tot çieraden zyn van loff'lyke Eens-gezinden.

Beloofde Welvaard kan het oog, ter zyde, vinden;

Daar 't opgezwollen zeil Nepthunis schoot beploegt:

Of daar de Landman in den ryken Bogaard zwoegt,

En vrugt inzamelt, die zyn arbeid kan vergoeden;

Begunstigt van 't geluk en vry van tegenspoeden:

Maar zien wy verder wie dees Bruilofts-zegen viert,

Hoe Y en Amstel stroom, met Water-groen verçiert,

Hun volle Kruiken van ontelb're Vis ontlasten,

En hunne Naam-genoots verryken en vergasten.

Gelukkige! die dus uw ziels-vernoeging vind,

Ei let op 't Voorwerp van een hart dat teder mind,

En zie door Vogeltjes, al trekkebekkend, toonen,

Hoe Konst, door dit Tafreel, uw Bruilofts-dag wil kroonen.

De Liefde overwind alles.

