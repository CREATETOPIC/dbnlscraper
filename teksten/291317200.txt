

Inhoud.

Een zekeren Edelman, met namen Ferdinand: wanende dat hy in den Haag ('s nachts van zyn Vryster komende) een Edelman Reynoud geheten, doorsteken had, komt vluchtende t'Amsterdam by zyn Vrint Valerius, met welke hy raad pleegt, hoe hy best het gevaar van zyn leven zal ontvlugten: deze, na veel bedenkens, vind goet hem in 't Lazarus-huis voor een zot te bestellen. Ondertusschen gebeurt het, dat een Geldersche Juffer Isabella, binnen de St. Anthony Poort komt, de welke haar Ouders ontlopen was, om dat zy haar tegen haar zin wilden uythuwelyken: haar knecht Leonard dewelke met haar gevlucht was, (door dien zy veinsde op hem verlieft te zyn) begint hare afgunst te bemerken, zo dat hy, (vrezende met haar achterhaalt te worden) haar t'eenemaal achter de vest uytplundert, en verlaat; waar door zy als tot een halve razerney vervoert word; zuchtende en schreeuwende over den jammerlyken staat, waar toe zy zo haast door haar eigen zottigheit vervallen was; zo dat Valerius (die nu zyn Vrint in 't Lazarus-Huis bestelt had, als ook Joris-vaar, Regent van dit Huis, beide oordeelde datze gek moest zyn: doch Valerius (spyt deze meininge van zotheit) vindt zo veel aangenaamheit in haar wezen dat hy op haar verlieft, en bid Joris-vaar, (die haar alrede in zyn Logement wou brengen) van wel op haar te letten, veinzende dat zy een was van zyn Nichten, dewelke hy morgen wederom t'huis zoude bestellen: maar vertrekkende smede hy alrede in zyn verliefde gedachten, om haar tot zynent te brengen, te laten genezen, en alzo tot zyn genegentheit en liefde te verplichten. Indien de Liefde aldus zyn rol speelde buiten het Lazarus-Huis, voorwaar zy stond binnen het zelve mede niet stil. Want lichtelyk was Valerius noch niet eens verlieft op Isabella, of een zekere Meyt Catryn genaamt, was verliefdt op zyn vriendt Ferdinand nu Karel genoemt: zyn minnelyk wezen, en brave gestalte (zonder zyn zotheit eens aan te zien) haar gedachten zo opgetogen, dat zy haar Juffer
zelfs deze haar lief de niet kon verswygen. Deze

door dit verhaal, als ook door haar eigen nieusgierigheit hem gaande bezichtigen, wort mede door dezelve drift bevangen, haar naam was Anna, voor veertien dagen met deze haar Meyt van Haarlem gekomen om haar Oom die Regent was aan dit huys te bezoeken, als ook om de Stadt eens te bezichtigen: Zy, door haar schoonheid, en minnelyk wezen beweegt dezen Karel schier om haar met gelyke liefde te beminnen, 't welk geschied waar, indien Isabella in 't Lazarus-Huis komende hem zulks door haar meerder schoonheit niet en hadde belet. Want deze twee quamen malkanderen nauw te zien, of de liefde voegde haar herten, met zo onbreekelyken handt aan malkanderen: dat (merkende elkanders verstandt in 't midden van haar dwaze zamenspraak uytschitteren) ieder zyn staat en gelegentheit aan den anderen openbaart, zweerende malkander in eeuwigheit te beminnen, en noit te verlaten. Onderwyl hiel Juffr. Anna niet op, maar klamt haar gewaande zot Karel weder aan boort, en verwekt in Isabel, door het vereeren van een strik aan hem zodanigen jalousy, dat zy niet als beswarelyk, door de redenen van Karel daar uyt kon verlost worden. Maar viel dit eerste point van jalousy wel uyt, het tweede gelukte zo veel te slechter. Catryn om niet wederom met haar Juffer na Haarlem te vertrekken, en alzo van het lieve gezicht hares zots berooft te worden, veinst zich mede zot te zyn. Haar Juffer deze vont mede goetvindende, volgt haar voorbeeldt: zo dat JORIS-VAAR haar beide tot zyn droefheit in dezen droevigen staat bevindende 't zelve aan haar Vader Philibert laat weten: hy neemt voor haar op te sluiten, 't welk hem den Doctor ontraad, en oordeelt veel eer dat het nootzaakelyk is een geveinsde trouw tusschen haar en Karel te maaken, om haar aldus in haar genegentheit te vleyen, en wederom tot verstant te brengen: dit dan vastgestelt, en van Karel aangenomen zynde, verwekt Isabella tot zulken jalousy, dat zy Karel verlaat, en haar gewillig van Valerius met een sleetje na zyn huis
laat vervoeren. Ondertusschen gebeurt het dat Reynoud (die men moende dat Ferdinand nedergeleit had) in de Stadt komt, en aldaar zonder Knecht komende, Leonard buurt, en met hem dit Lazarus-Huis gaat bekyken: alwaar by, van de Re- 
gent genoot zynde op deze zotte Bruiloft, ook voorneemt te vertoeven, om zyn nieusgierigheit te voldoen. De Vader van Anna was nauwlyx van Haarlem by zyn Oom gekomen: of men begint de Bruiloft-stacie, daar al de persoonen van deze Comedie zamen verschynen, behalven Isabella, en Valerius, dewelke evenwel mede niet lang achter blyven. Want Isabel was nauwlyx in 't huis van Valerius of krygt berouw, en loopt weder na 't Lazarus-Huys: Valerius haar achter na, zo dat zy schier gelyk in 't midden van deze Bruiloft verschynen: zy van Karel met verachting bejegend, en door spyt gedreven, verhaalt daar in 't kort, hoe Karel die Ferdinand was, die Reynoud het leven benomen had, en alleen zich zot veinsde om het gevaar des doods te ontvlieden. Terstont was de Kamer in voer, en elk zoude voor andere deze vermomde Ferdinand op 't lyf gevallen hebben, ten zy Reynoud hem, met het waarachtig verhaal dezer geschiedenisse t'eenemaal onschuldigt had, zeggende dat hy niet, maar zyn knecht vermomt met zyn kleeren, en zyn naam van Ferdinand gequetst was, doch niet doodelyk, schoon hy dit gerucht hadde laten uitstroien van zyn doodt, alleenelyk om te zien hoe zyn Matres Celia zich zoude houden: waarom hy ook (om deze meening noch meerder te doen versterken) van den Haag na Amsterdam zich hadde begeven. Ieder was vernoegt over dit verhaal, doch verlangde niet minder te weten de staat van Aaghje anders te recht Isabella gebeten, welke nieusgierigheidt Leonard aan ieder voldoet, verhalende, hoe hy gevlyt zynde door haar Liefde, haar uit haars Vaders huis hadde vervoert, mits haar Ouders haar tegen haar zin wilde uithuwelyken, en eindelyk merkende haar afgunst tegen hem haar had uitgeplondert; waar over hy zich ten besten
verontschuldigt, haar alles wedergevende. Dit vermeerderde de vreugt zoodanig, dat ieder niet raadzaam acht te scheiden, voor dat Ferdinand met Isabella, Valerius met Juffrou Anna en Leonard met Catryn getrouwt wierd; te zamen, (voor zo veel de tydt toeliet) bruiloft houdende in het Lazarus-Huis.

UYT.



Aan den lezer of aanschouwer.

Het oogmerk van dit spel is niet om met de redelyke maar met de redelooze Min te spotten: de redelooze min die schier oorzaak is van alle zotternyen die der in de Werelt begaan worden. Don Quevedo heeft in zyn Spaansche Droomen, te zynen tydt, al lang een huis van verliefde zotten opgerecht, zo dat het zo ongehoorden zaake niet en is, dat onzen Poëet hier Cupido zulken slechten troon in 't Lazarus-huis toegestelt heeft. ô Neen! zyn zotte grillen maaken hem zo treffelyke zetel waardig, gelyk hy zelfs in de Voorreden van deze Comedie genoegzaam bewyst. Beziet ook het spel en het zal u redenen genoeg verschaffen.

Ziet hier het voornaamste in 't kort.

Ferdinand, door al te dwazen min tot jalouzy vervoert, komt in 't gevaar zyns levens, is gedwongen zich ender een zot gewaat in 't zothuis (zich dwaas veinzende) te versteeken; een zotte minne-drift dwingt hem niet alleen een zottin te minnen; maar haar zyn misslag te openbaren, by na tot zyn verderf.

Izabel ontvluchtende een redelyke min komt in een oogenblik tot de grootste elende en vervalt tot de liefde van een Zot, die haar tallelooze zotternyen doet begaan.

Juffrouw Anna, met haar meyt Catryn worden beide door de liefde van een dwaas tot veel buitensporige dwaasheden gedreven.

Reynoud door zyn jalouzy helpt zyn heele Stad in een valsch rumoer, zyn knecht in 't gevaar zyns levens; zyn vryster in groote bekommeringe, en zyn huis in een beklaagelyke rouw.



Vertooners.

Cupido, doet de Voor-reden.

Ferdinand, } Twee Jongelingen.

Valerius, } Twee Jongelingen.

Isabella, Een Geldersche Juffer.

Leonard, Dienaar van Isabels Vader.

Joris-vaar, Vaar van 't Lazarus-huis.

Klaasje, } Twee halve gekken.

Marten, } Twee halve gekken.

Anna, Dochter van Philibert, en Nicht van Joris-vaar-

Katryn, Haar Meydt.

Doctor.

Philibert, Een Haarlems Koopman, Vader van Anna.

Reynout, Een Haags Edelman.

Vier danssende Zotten.

Het Spel Speelt voor, en in 't Lazarus-Huis van Amsterdam, speelende van den eenen avondt tot den anderen.



De min in 't Lazarus-huys.

Blyspel.

CUPIDO doet de Voor-Reeden. Zittende in een Stoel met Rinkels, in Zots Kleeren, met een Blikke Slabbe voor.

Gy Troep van Juffers, en van Heeren!

Die andersins myn slaven bend,

Ik zouw schier wel derven zweeren,

Dat gy uw Meester niet meer kend.

Wie meent gy dat hier zit te kyken?

Wie meent gy, dat gy in dees Kap,

En in dees Rinkel-stoel ziet pryken,

Geharnast met dees Blikke Slabb'?

Ik weet wel, dat gy noit verzinnen,

Noch denken zult met uw verstandt,

Dat gy den Grooten God der Minnnen

Hier ziet in 't Laasrus-huis geplant:

Maar evenwel, al lyken 't droomen,

Ik ben het zelver, dat gy 't weet:

Doch hoe ik hier toe ben gekoomen,

Vraagt dat alleeenig den Poëet

Die dees Comedie doet vertoonen;

Vermits dat hy (wyl dat hy zweert

Dat door lang in zyn Buurt te woonen,

Hy myn Natuur wel heeft geleert)

My voor zo Gek, en Zot, derft schelden,

Dat hy, als per playsier quansuis,

Op 't lest my by de Zotten stelde,

In 't Amsterdamsche Laasrus-huis.

'k Beken, ik ben geensins de wyste,

Schoon ik een God ben; maar, wat raad?

Ik zie, dat dikwils d'aldergryste

De grootste zotheid wel begaat.

Ben ik dan daarom te veragten,

Een jongen zynde, als ik ben?

Wanneer de luy van myn verwachten,

Meer Wysheid, als ik geven ken?

De Kinders werken Kinder geuren;

De zotheid is een eigenschap,

Die van de Jeugt niet is te scheuren,

Want ieder draagt zyn Narre-Kap.

My daarom, die 't gebied der herten

Van al de Jeugt is toevertrouwt,

My wyt men al die zotte parten,

Die dagelyks de jonkheid brouwt:

En 'k weet, men wytse my met reden,

Mits ik myn zelven oorzaak vind,

Van hondert duizent Zottigheden,

Die ik doe doen, aan die bemint.

Hoe vaak doe ik een party gekken,

Uit zotte razerny alleen,

Haar hair uit Kop en Kneevels trekken,

Door 't loopen van een Blaauwe Scheen?

Hoe vaak doe ik 'er een verlieven,

Die 't minnen in gedachten pleegt,

Of met een tal van zotte Brieven,

Daar zyn Matres haar Poort aan veegt?

Hoe vaak doe ik een Zots-Kap draven,

Voorby een huis, daar 't alles rust,

En elk al leit in slaap begraven,

Wyl hy de Stoep of Klopper kust?

Hoe dikmaals doe ik Serenades

Op zagen, voor een zotte sloor?

Die, spyt Couranten, en Ballades,

Al leid te ronken op een Oor?

Hoe dikmaals doe ik hair, en lokken,

Besmeurt, beplakt, en styf van Gom,

Of uitgevallen door de pokken,

Bewaren voor een Heiligdom?

Hoe vaak heb ik een party dwazen,

Tot teeken van haar zotte brandt,

Een tal van Fluyten en van Glazen,

Doen kauwen na haar ingewandt?

Hoe vaak heb ik een Zot bevoolen,

Gestyft door dwaze Minne-vlam,

Te zuipen uit gelaân Pistoolen,

Op de gezontheid van Madam?

Terwyl een ander, meenigmalen,

Als hem die zelfde drift bekruipt,

Uit Pispot en uit Urinalen,

Een zotte sloofs gezontheid zuipt:

Een ander, zyn Matres ter eeren,

Smyt door een al-te-dulle kuur,

Zyn Wambuis, Broek, en Hoedt, en Kleeren,

En al den Preutel op het vuur.

Een ander maakt weer andre geuren;

Die licht de Rymer van dit Spel,

(Vermits zy alle daag gebeuren)

Zou konnen noemen, buiten tel.

Gelyk, wanneer men by de Vrinden

Hier licht eens om vroeg by de Rey,

Men licht hier wel zouw Zielen vinden,

Die 't beter weten noch als hy.

Dies ist om deze fraaije zaaken,

(Waar van hy my als Baas uitscheldt)

Dat hy my heeft dees stoel doen maaken,

En hier in 't Laasrus-huis gesteldt;

Om u al t'zamen te doen weten,

Of hy met reden sprak, of niet,

Toen hy myn Gek, en Zot dorst heten,

Met al dat leeft in myn gebiet.

Of my dees vodden dan niet passen,

En al dat Lasarus-livrey,

Als of 'k 'er was in opgewassen,

Dat toont hy u voor eerst in my,

Terstondt, zal, om u te vernoegen,

Hy u doen zien, met vreemt gedruis,

Hoe zich de Minneryen voegen

In de Messieurs van 't Laasrus-huis.

Vermits hy voor heeft, u te toonen,

Dat nooit de Min in beter plaats,

Dan in het Gekken-huis kan woonen,

En by een tal van zotte Maats.

Nadien de Zotheid, en het minnen,

Zo vast aan een gekoppelt zyn,

Dat hy berooft moet zyn van zinnen,

Of voor het minste zot in schyn,

Die zich tot minnen gaat begeven;

Want, of in schyn, of in der daat,

Is, en de Min, en 't Minnaars leven,

Slechts puure Zotheid, op een draat.

UYT.



Eerste bedryf.

Eerste tooneel.

Ferdinand, Valerius.

Ferdinand.

Zo even kom ik eerst, gelyk gy ziet, in Stad.

Valerius.

Maar 'k bid u, zeg my, wat verandering, en wat

Verbleekte en dootsche Verf bespeur ik in uw weezen?

Ferdinand.

Ach! 't schynt gy uit myn oog myn onluk weet te leezen.

Helaas! Valerius! myn lyf staat in uw hand.

Valerius.

Hoe dat?

Ferdinand.

Myn waardste Vriend! die met zo waarden band

Van Broederlyke Trouw, steets waart aan my verbonden,

Ik heb, helaas!...

Valerius.

Spreek op.

Ferdinand.

Ik heb....

Valerius.

Wel nu?

Ferdinand.

Gezonden

Ten Afgrond, een...

Valerius.

Wie toch?

Ferdinand.

Zagt, hoort men ons hier niet?

Valerius.

Ik zie geen mensch, spreek uit.

Ferdinand.

Ach! tot myn leet, doorstiet

Ik gistren zeekren Heer, die myn...

Valerius.

Verlaat dit vrezen,

Hier is geen mensch omtrent die u verdacht kan wezen.

Ferdinand.

Myn angst, Valerius, verbaast my zo, dat ik

Voor 't ruissen van de wind, ja voor myn schaduw, schrik.

Valerius.

Ik bid, zeg my zyn Naam, laat my uw voorval hooren.

Ferdinand.

'k Vrees dat men overal myn stappen na zal spooren:

Zo dat ik, waar ik ben, beducht ben in myn nood.

Valerius.

Gy schynt my door dees schrik reets doder dan de dood.

Zeg my, wie is het doch? laat my zyn Naam toch weten:

Wat is hy? Edelman of niet?

Ferdinand.

't Is my vergeten.

Valerius.

ô Twyffelmoedig hart! voorwaar ik zie in 't end,

Dat gy de trouwheid van uw Vrind niet meer en kent,

Of dat gy met my spot.

Ferdinand.

Wel aan nu, ik zal spreken:

Weet dat ik Reynoud heb in 's Gravenhaag doorsteken.

Valerius.

Hoe! Reynoud, zegt gy? ach! wat droever ongeluk!

Ferdinand.

Te zwaren slag, helaas! te vol van smert en druk:

Zo braven Edelman, die ik zelfs nooit te vooren

Gezien had, dus bedroeft, en deerlyk te doen smooren

In 't bloeijenst van zyn tyd!

Valerius.

Uw onluk is te klaar!

Gewis dit toeval, Vrind, dreigt u met veel gevaar;

Mits gy de Vrinden van uw Vyand hebt te vreezen,

Wiens macht en groot gezach u doodlyk zullen weezen.

Ferdinand.

Ach! 't schynt dat my de Ziel uit schrik en angst begeeft;

En zo zy noch de macht van u te spreeken heeft,

Is door uw Vriendschap, die myn hoop noch houd in 't leeven,

Van dat gy in dees nood my niet en zult begeeven.

Ach! Vrind Valerius, berg my het leeven dan,

Of zonder u ben ik gewis een lyfloos Man.

Maar hoe! gy antwoord niet.

Valerius.

'k Sta op uw staat te denken:

Geen lastigheid zal ooit myn plicht van Vriendschap krenken.

ô Neen! ik sta alleen te peinzen wat voor raat

My in dit ongeval aan u te geeven staat.

Het feit dat is geschied, en is niet te herhaalen.

Voorzichtigheid alleen, die is 't, die menigmaalen

De sterkste Vyand door haar listen heeft verheert,

Die door de Dapperheid vergeefs zou zyn gekeert.

Dees is 't dan boven al die ons hier hulp moet geeven:

Maar, hoe, en om wat reên benaamt gy hem het leeven?

Ferdinand.

Na dat ik gisteren een goet deel van de nacht

Had by myn Leonoor in wellust doorgebracht,

Die ik (gelyk gy weet) al over lang beminde,

Kwam ik, in 't uitgaan van haar deur, een man te vinden;

Die, na ik merkte, met een knecht twee drie verzelt,

Zich midden op de straat tot myn verspieder stelt:

't Geen Leonoor de deur deed sluiten, en vertrekken,

En 't geen myn jalouzy zo hevig op kwam wekken,

Dat na veel woorden, tot verdubbeling van spyt,

Met het ontbloote staal de rest wierd afgepleyt.

Dees was Heer Reynoud; mits 'k hem met zyn eigen woorden,

(Op 't vragen wie hy was) zig zelfs zo noemen hoorden:

Dees Naam, my wel bekent, doch door de Faam alleen,

(Vermits ik Reynoud zelf noit had gezien voorheen)

Kon niet beletten, spyt zyn staat en groot vermogen,

Dat ik hem ging te keer. Doch wyl de nacht onze oogen

Zodanig hield bedekt, dat eerder by 't gevoel,

Dan 't licht gevochten wierd, zo trof in dit gewoel,

Doch tot myn ongeluk, dees kling myn Vyands leeven,

Die, door myn razerny ten boezem ingedreeven,

Hem met een naare schreeuw ter aarde storten deê.

Ik hier door gantsch ontroert, vermits ik prykel leê

Van, door zyn knechts geparst, myn leeven meê te laten,

Begeef my op de vlucht, en door verscheide straten,

Geraak ik in 't Voorhout, en zo voort Boswaart in,

En eer de morgenstond dees dag noch gaf begin,

Had ik reets zeven myl door Bos en Duyn gelopen:

Zo kan de dootsche vrees een mensch met sporen nopen:

In 't end ziet gy my hier dus vluchtig t'Amsterdam.

Valerius.

ô Dolle jalouzy! ô zotte Minne-vlam!

De schuld van 't meeste bloed dat daag'lyks word vergooten,

Is uit uw Kooker, en uw zotte drift gesprooten.

Maar ach! myn waarde Vrind! waar loopt, waar vlucht gy best

Voor uw Vervolgers? die zo wel in 't Oost, als West,

(Vermits 't onmoog'lyk is de wraakzugt te bepalen)

U door haar groot gezag zyn machtig t'achterhalen.

Ach! Vriend! uw dapperheid, en 't edelmoedig vier,

Dat in uw Aders leeft, dat staat u al te dier.

Myn geest staat duizenden van vonden t'overwegen,

Ik denk, en overpeyns vast hondert duizent wegen,

Om u te helpen, maar ik vind slechts ydelheid.

Want hoewel dat gy ryk, en groot van vrinden zyt,

Zo is 't onmogelyk u zelven te bewaaren

Voor haar, die in gezag schier Prinsen evenaren.

Maar zagt, daar schiet my iet, na dat my dunkt, in 't zin:

De beste raad die valt zomtyds het eersten in.

Zoud gy wel machtig zyn een Zotte Rol te speelen?

Ferdinand.

Of zot of wys te zyn, kan my thans weinig scheelen.

Valerius.

't Is nodig dat gy u stelt in zo zotten schyn,

Dat ieder die u ziet u waant puur zot te zyn;

En zo zult gy uw staat voor ieders oog bedekken.

Dat huis is, als gy weet, een Gasthuis, daar de Gekken

Geherbergt worden, in haar zotte razerny:

Indien gy 't wagen durft, en by aldien dat gy,

Als een onzinnige, u durft daar in begeeven,

Zo acht ik u bevryd van het gevaar van 't leeven:

Want, en dees zotheid, en het Lazarus habyt,

Zal nooit doen denken dat gy Ferdinandus zyt.

Ferdinand.

Uw raad behaagt my zeer. Om dan myn doot te my den,

Ga ik my van dees uur tot Zot te zyn bereiden:

En zweer, dat ik my zelfs ga veinzen zo ontzind,

Dat gy zelf geen verschil in schyn en waarheid vind.

Valerius.

'k Geloof schier 't geen gy zegt; mits hier in, na myn oordeel,

Een Minnaar de Natuur niet weinig heeft tot voordeel.

Tweede tooneel.

Isabella, Leonard, Valerius, Ferdinand.

Leonard.

Hier ziet gy, Isabel, dat machtig Amsterdam:

Dit is de Poort, wiens naam van Sint Antony kwam,

Gints ziet gy langs de straat de steile Zuider Tooren:

In 't kort, dit is die Stad, die, uit Moeras gebooren,

Aan heele Waerelden byna de wetten stelt.

Isabella.

Ik vind die schoonder noch dan men my had vertelt?

'k Beken, ik sta verbaast, door veel verwonderingen.

Leonard.

Gy ziet het slechtste deel.

Ferdinand.

Dit schynen vreemdelingen.

Valerius.

My dunkt het ook: 't is best hier niet te blyven staan;

Maar laat ons dadelyk ons spel beginnen gaan.

Treên wy in 't Lasrus-huis, om den Regent te spreeken,

En om u met der vaart in 't Gekke-kleed te steeken.

Ferdinand.

Wel aan, wyl 't wezen moet, treê dan ter deuren in;

En zo neemt van dees uur myn zotheid een begin.

Derde tooneel.

Isabella, Leonard.

Isabella.

Het is een schoone Stadt.

Leonard.

'k Zag beter noit myn leven.

Isabella.

De Hemel, Leonard, heeft ons veel luk gegeven,

Van voor de nacht noch hier in Stadt geraakt te zyn.

Maar, ach! hoe zwemt myn hart nog tussen vrees en pyn:

Wyl ik met u ontvlucht myn land, en huys te gader;

Want laas! wat of uit spyt myn over-ouden Vader

Nu niet wel vloekt, en zeid?

Leonard.

Al 't geen een Edelman

In bloed, en eer gequetst, uit gramschap zeggen kan:

My dunkt ik zie hem al uit dolheid loopen razen,

En langs de straat het volk door zyn gezicht verbazen,

U noemende de hoon, en smaat van zyn geslacht,

En my een trouwloos knecht, die u tot oneer bracht.

Isabella.

Zo hy de dwaasheid oit heeft van myn Min geweten,

't Is zeker dat hy my wel Zot, en dol zal heten.

Leonard.

Schoon dat het Zotheid was in uw verdoolde zin,

Een ongelyk portuur te kiezen door uw Min;

Zo wild my daarom nu, in 't minste niet verachten,

Noch stoot myn nieuw geluk niet om, in uw gedachten;

Vermits de Liefde, die my nu uw Bruigom maakt,

Doet, dat met een myn staat zo hoog als d' uwe raakt,

En schoon ik, als uit niet, ben tot dit luk gereezen,

Denk dat ik nu niet meer ben die ik plag te weezen.

Isabella.

Wat reeden hebt gy toch, myn waarde Leonard,

Dat gy door deze reên, op nieuws, myn ziel benard?

Leonard.

Uw woorden, Isabel, doen my verandring vreezen.

Isabella.

En wat verandering kund g' uit myn woorden leezen?

Leonard.

'k Merk dat gy my veracht, en u dees vlugt berouwt.

Mits ongelyke Min noit vaste stand en hout.

Isabella.

Hoe! zyt gy minder nu, dan toen ik u myn leven,

Ja toen ik u myn Eer quam in uw handen geven?

Waard gy myn Dienaar niet?

Leonard.

Wel ja.

Isabella.

Wat ongelyk

Kan u die Eer dan doen waar meê ik u verryk?

Van uit dien staat u tot myn Bruigom te verhoogen?

Maar neen, gy hebt my zelf, na dat ik zie, bedroogen:

Uw inborst veinzende, ach! in met my weg te vliên:

Helaas! ik merk het wel.

Leonard.

Hebt gy dat kunnen zien?

En wist gy zelver niet dat het u zou berouwen?

En dat ik dat berouw zou voor verachting houwen?

Gewislyk, Isabel gy haat my.

Isabella.

Zyt gy Zot?

Leonard.

Ik ben wel Zot geweest, door 't zamen-spannen tot

Dees schandelyke vlucht, verleyd door uw gebeeden,

Waar door ik dagelyks my vond van u bestreeden.

Isabella.

Een teeken, dat ik u beminde, boven hem,

Die door myn Vaders wil, en zyn gegeven stem,

Ik zonder deze vlugt, te trouwen was gedwongen:

Maar 't schynt, dat enkle woord, dat my flus is ontsprongen,

(Toen ik my zelven Zot dorst noemen door myn Min)

Dat quetst u het verstand, en speelt u in den zin.

Noemt gy dan Leonard verachting u te minnen?

En door de Min alleen berooft te zyn van zinnen!

Gewis, die naam komt met myn hart niet over-een.

Leonard.

Uw hart is my bekend, spyt dees versierde reên.

Isabella.

Helaas! wie zouw myn hart oit beter kunnen weten,

Dan gy, die door de Min daar vast zyt in gezeten;

Maar neen, Vrind Leonard! het schynt dat gy met list,

Quansuys een oorzaak zoekt van opgeworpe twist,

Om onder dezen schyn my schandig te verlaten:

Maar, ach! wat reden is 't, die u my dus doen haten.

Leonard.

Ontrouwe! 't blykt genoeg, hoe dat gy my versmaat,

En steets veracht hebt, om 't verschil van onze staat:

Waar door gy my uw Min onwaardig denkt te wezen.

Want zo uw liefde was zo hoog in top gerezen,

Gelykerwys gy veynst, hoe zoud g' op myn begeer,

My kunnen weig'ren dat, het geen gy noemt uw eer?

Maar neen, onbuigbaar voor myn smecken, en gebeden,

Blyft gy steets even koel, en houd verstand, en reden,

Waar dat men anders, in een Ziel, die recht bemind,

Noit zo veel achterdocht, en zo veel oordeel vind.

Isabella.

Weet gy niet dat de deugt de driften moet verwinnen,

Wanneer zy twisten om de Heerschappy der zinnen?

En dat ik, eer de Trouw ons' liefde wettig maakt,

De Kuysheid eeren moet? ô Leonard! gy laakt,

't Geen in my, als een deugt, veel eerder is te pryzen.

Wat kan ik anders, dan met woorden u bewyzen,

Dat ik u min? gewis had ik my zelfs zo bloot,

En u het geyl genot gegeven van myn schoot,

'k Weet die lichtvaardigheid, had reets in uw gedachten,

Na die genoten gunst, my doen van u verachten.

Vermits men in 't gemeen, na 't Wetteloos genot,

Van wien men wierd bemind, veracht wort en bespot.

Leonard.

Een schoont, die voor 't genot, had macht ons te doen blaken,

Zal, na 't genot, veel eer ons' vlammen heeter maken.

Maar neen, ô Isabel! dees uw wantrouwigheid

Spruit uit dees oorzaak niet daar gy uw deugt meê vleid:

Maar uit iet anders, 't geen my zien doet uit uw oogen,

Dat ik van u veracht, bespot ben, en bedroogen.

Isabella.

ô Onverstandige! spaar deze woorden toch.

Leonard.

Zeg Ongelukkige veel eer, door uw bedrog.

Isabella.

Hoe nu! is dit bedrog? en noemt gy het dan haten

Om uwe liefde, Land, en Ouders te verlaten?

En Eer, ja leven zelfs, te stellen in uw hand?

Is dit d'ontrouwigheid die gy my steld tot schand?

Leonard.

Geen reden, Isabel! kan myn geloof verbreeken

Van uw bedrog: Vermits dat ik uw vlucht eer reeken

Te zyn veroorzaakt, uit een haat tot Constantyn,

(Met wien gy vreesde haast door dwang getrouwt te zyn)

Dan wel uit liefde daar gy my meê kost verleyen.

Isabella.

Ach! dees beschuldiging meld my uw schelmeryen:

't Is waar, Verrader! dat de min van Constantyn

My (spyt myn 's Vaders dwang) noit kon dan haatlyk zyn.

Maar wat was d'oorzaak van dit haatlyk tegenstreven?

Was 't niet, om dat ik u myn hart al had gegeven?

Helaas! myn Leonard, wat onrecht doet gy my

Door dees uw achterdocht? myn Ziel! zet die ter zy,

En keer my toch weer toe uw minnelyke oogen,

Zo gy de tranen, die ik uitstort, op wild droogen.

Leonard.

Weg met uw tranen, weg met uw geveinsde min;

Maar geef my daadlyk de Juweelen, die gy in

Uw kleederen verbergt, en al de rest met eenen,

Die voor een dag of twee, gy my liet zien te Rheenen.

Isabella.

Hoe! myn Juweelen?

Leonard.

Ja, op dat gy ze op de straat,

Of in de Herberg, u die niet ontstelen laat.

Isabella.

Waar toe begeert gy die?

Leonard.

'k Zal 't u daar na ontknoopen.

Isabella.

Is licht ons gelt verteert, dat gy die wilt verkoopen.

Leonard.

Neen, ik begeer die slechtt om dat ik ze begeer.

Isabella.

Verkoop indien gy wilt dees Krop-boot dan veel eer.

Leonard.

Neen: geef my alles hier.

Isabella.

Hoe! alles?

Leonard.

Zonder praten,

Geef op.

Isabella.

Helaas! myn Vrind, gy wilt my licht verlaten.

Leonard.

Dit tegen-prevelen zal u niet wel vergaan.

Isabella.

Helaas! myn Leonard, wat heb ik u misdaan?

Zyn dees Juweelen u, zo wel als my niet eigen?

Leonard.

Verraderes, zo ist, dat gy uw loon zult krygen.

Onkuysche, geef my hier, al wat gy hebt.

Isabella.

Hoe nu:

Onkuysche? ach! myn Ziel! kryg ik dees naam van u?

Myn waarde Bruidegom!

Leonard.

Ik wil die naam niet hooren:

Geef uw Juweelen, of dees Pook zal u doorbooren.

Isabella.

Daar zyn zy; Hemel, ach! nu zien ik u noit weer.

Leonard.

Sa, daadlyk, geef de rest.

Isabella.

Myn lief, ik heb niet meer.

Leonard.

Uw Reis-rok, met uw Keurs, schud uit, en zonder spreken.

Isabella.

Hoe! Keurs- en Reys-rok, Lief?

Leonard.

Dees hand zal u doorsteken,

Maakt gy het minst gerucht, en gy niet alles geeft.

Isabella.

Helaas! myn hart dat klopt, myn lichaam lilt en beeft

Van enkle schrik.

Leonard.

Schud uit, tot 't hembd toe, al uw Kleeren.

Isabella.

Waar wil dit heen?

Leonard.

Schud uit, eer ik begin te zweeren.

Isabella.

Daar hebt gy 't al: helaas! wat wilt gy nu, myn hart?

Leonard.

Ik heb genoeg: vaar wel: denk eens om Leonard.

Vierde tooneel.

Isabella alleen, in haar onder-kleeren.

Verrader, gaat gy my zo trouweloos begeven!

Keer weer, keer weer, en neem met eene tog myn leven?

Wyl gy my alles, daar 'k van leven zou ontneemt:

Ach! ik rampzalige! dus arm, en naakt, en vreemt,

Wat droever ongeval zie ik thans voor myn oogen!

Maar, schoon dat my dien schelm dus deerlyk heeft bedroogen,

't Is my noch troost genoeg, schoon hy myn schatten stal,

Dat hem myn liefde, noch myn hart niet volgen zal.

Want schoon dat ik met hem, myn Ouders, Huys, en Vrinden,

Ontvloden ben, geen min (vermits ik nooit beminde)

Gaf my daar oorzaak toe, maar enkle afschrik van

Een Minnaar, die men my wouw geven tot een man.

Dees dwang alleenig dan die porde my te vluchten:

Hoewel daar door gebracht tot zwaarder ongenuchten,

Want hoe het een bedrog door 't ander word betaalt,

Dat ziet men hier in my na 't leven afgemaalt,

Mits ik die zotheid van dien afkeer nu moet boeten;

Waar door dat ik een man, die eertyds aan myn voeten

Uit eerbied ley geknielt, te schendig heb veracht.

Maar laas! waar zal ik heen in 't vallen van de nacht,

Dus naakt, en onbekend? wat zullen die my vinden

Van my gelooven? ach! hoe gaat gy dus verzwinden

Myn Rykdom, Staat en Eer die ik zo haast verloor,

Door zotte koppigheid. Maar zagt, my dunkt ik hoor

Al volk: Ik zal my hier een weinig neder zetten.

Vyfde tooneel.

Joris-vaar, Valerius, Klaasje, Marten, Isabella.

Joris-vaar.

'k Beloof u, van op hem in alles wel te letten.

Valerius.

Maar zou 't niet nodig zyn, dat men zo dra men kon

Voor hem een zeekre soort van tegen-gist verzon,

En dat men hem te met wat dee medicineeren?

Joris-vaar.

'k Zal met den Doctor daar eens over consuleeren.

Maar wyl hy menigmaal puur dol is als gy zegt,

Zal 't goet zyn, dat men hem aan ysre Keetens legt,

Op dat hy door zyn quaal al d'and're niet verhindert.

Valerius.

Terwyl dat nu de maan vast alle daag vermindert,

Waar mee, gelyk gy weet, de zotheid ook vergaat,

Zo is 't niet noodig, dat men hem noch binden laat;

Maar laat hem nu slechts in de lange Rok wat loopen,

Tot dat men zie wat goets men uit hem heeft te hoopen.

Joris-vaar.

Zeer wel; maar hoe 's zyn Naam?

Valerius.

Zyn naam is Karel.

Joris-vaar.

En

Waar is hy toch van daan?

Valerius.

Van Utrecht.

Joris-vaar.

Ik beken,

Dat ik hem eerst had voor een Delvenaar genomen,

Vermits my uit die Plek veel luy bezoeken komen.

Maar wat was zyn bedryf? en wat is 't voor een geest?

Valerius.

Hy is voor dezen een geleert Student geweest,

Doch al te vuurig in de boeken.

Joris-vaar.

Na uw meenen,

Komt het hem daar van daan?

Valerius.

En van wat min met eenen.

Joris-vaar.

Zo is zyn zotheid dan een dubbelt quaad, alzo

't Van Jonker Pluto komt, en Monsieur Cupido.

Valerius.

Gewislyk, elk alleen, is machtig, om by tyen,

De wyste man het hooft op stelten te doen ryen.

Joris-vaar.

Ja, d'overdaat, zo wel in studie, als in min,

Berooft ons het verstand, en blaast ons zotheid in.

Valerius.

Hoe veel te meer dan, als die twee te zamen komen,

Word door de dubble kracht de reden ons ontnomen?

Joris-vaar.

Zie hier, daar ziet g'er twee, die door die zelfde kracht,

Ook zot geworden, laatst my meê zyn t'huys gebracht:

Schoon zy te naaste by daar van nu zyn genezen.

Valerius.

Wat zyn zy?

Joris-vaar.

't Plachten eer geleerde luy te wezen,

Maar al te diep verwart door haar Philosophie,

Wierd elk van haar zo zot, voor 't minst, als andre drie,

Doch eind'lyk, door de zorg, die voor haar is gedragen,

Ziet men haar zelden meer in d'oude zotte vlagen.

Zo dat ik hen gebruik, in 't passen op de Poort,

En in om boodschappen te loopen, en zo voort.

Kom Klaasje, kom eens hier.

Isabella.

Ach! ik begin te vrezen.

Klaasje.

Hier ben ik.

Joris-vaar.

Dat 's een zeun.

Klaasje.

Dat loof ik kan niet wezen;

Vermits ik met myn Vaâr gansch niet recipocreer,

Want die is lang al doot, ik ben geen zeun dan meer.

Valerius.

Ik hoor zyn Logica.

Joris-vaar.

En jy Me-Jonker Marten!

Jy bent een Edelman.

Marten.

Zo slechts myn moer geen parten

Gespeelt heeft met een Boer, terwyl ik wierd gemaakt.

Joris-vaar.

Dees is den Adeldom zo zeer in 't hooft geraakt,

Dat hy zich schier van 't bloed van Held Achilles rekent.

Valerius.

Ik heb hun beyder soort van zotheid al getekent.

Marten.

Maar zeg eens Joris-vaar, het Vuur, is 't kout of heet?

Joris-vaar.

Kout is het altyd niet.

Marten.

Hoe droes of hy dat weet?

En waar of hy de kracht van 't vuur zo wel geleert heeft?

Of is 't, om dat hy 't door een Brantmerk geprobeert heeft?

Joris-vaar.

Jouw Gauwdief! als je bend.

Valerius.

Ha? ha, wel Joris-vaar!

Daar heeft hy u gehad. Maar zie wat Vrouw zit daar

Gints op de straat?

Klaasje.

Ik wed 't zal Sinte Tisbe wezen,

Die om haar Pyramus is uit de doot verrezen.

Isabella.

Helaas! na dat ik merk, zo heeft men my gezien,

Nu is het al te laat, om hier van daan te vliên:

't Zal best zyn, dat ik door myn zuchten, en myn klagen

Doe blyken, dat men my heeft al myn goet ontdragen,

Of ik noch licht'lyk in 't meêdogend Amsterdam,

In dit myn ongeluk, of troost, of hulp bequam.

Marten.

Zeg vrouw-mensch sta eens op, wat zit gy hier te stenen?

Isabella.

ô Hemel! wil my wraak op dezen schelm verleenen,

Die met myn kleeren my zo veel juweelen stal.

Joris-vaar.

Wy komen recht te pas.

Valerius.

Ik kenze wel; ze is mal.

Isabella.

Ach ongelukkige! noch nauwlyks hier gekomen,

Word u op eenen sprong, al wat gy hebt ontnomen.

Klaasje.

ô Schepsel!

Isabella.

Wat is dit?

Klaasje.

Houd u een weinig stil.

Isabella.

En waarom dat?

Klaasje.

Om dat ik u eens zoenen wil.

Isabella.

Staat af van my, gy Fiel!

Valerius.

Ik ken dit zotte wezen.

Joris-vaar.

Kom Susje! sta jy op, en wild voor ons niet vrezen.

Isabella.

Ach! is ter wereld dan geen meer erbarmenis,

Voor een die al haar goed terstont ontstolen is?

Marten.

Indien 't haar harssens zyn, daar zy van leyd te praten,

Zo zweer ik dat men haar heel weinig heeft gelaten.

Isabella.

Acht duizent Kroonen, was voor 't minste de waardy,

't Geen in Juweelen men ontstolen heeft van my.

Joris-vaar.

Ik hoor wel uit de Text waar op haar zinnen speelen,

Dat dees haar zotheit spruit uit Rykdom en Juweelen.

Valerius.

Dat hebje wel gevat, ik ken haar heele staat,

Houd haar om mynentwil van nacht slegts van de straat.

Joris-vaar.

Za jongens, pak haar aan, en leyd haar dan na binnen.

Marten.

Kom Susje! ga jy mee.

Klaasje.

Kom aan myn kind van minnen,

Tree zagjes voort.

Isabella.

Waar heen? wat wilt gy met my doen?

Laat los, gy Fielen! los.

Klaasje.

Gans bloed! dat was een zoen?

Marten.

Hoe vrou-mensch, sla je my? 'k zweer, ik zal jou die parten

Vorleeren, kom je t'huis.

Klaasje.

Zeg dat je Sinte Marten

Of van zyn Maagschap, bent.

Marten.

Die ben ik, maar te Paard.

Isabella.

Indien gy, die gy zegt, of van zyn Vrinden waatd,

Zo zoud gy zo barbaars en wreed niet met my leven;

Maar zoud my eer de helft van al uw kleeren geven.

Joris-vaar.

Kom Dochter, gaa jy slechts, men zal u, hebt gedult,

Ter plaatse brengen daar gy kleeren krygen zult.

Kom gaa, waar wacht gy na? gy hebt hier niet te vrezen.

Marten.

'k Zeg andermaal ga voort; het zal niet anders wezen.

Isabella.

Wel wat zal dit dog zyn; waar brengt gy my hier in?

Joris-vaar.

Gaa slechts, gy zult het zien.

Klaasje.

Sa, Neegersche Heydin!

Tree in 't Gevangen-huys.

Isabella.

Hoe! ben ik dan gevangen?

Wat heb ik toch misdaan?

Joris-vaar.

Ga slechts, gy zult niet hangen.

Isabella.

Laas! is dit helpen die, die men het zyn ontnam.

Zyn dit de deugden van 't barmhertig Amsteldam?

Joris-vaar.

Des Stads Barmhertigheid zal u tot voordeel komen.

Isabella.

Hoe, vangt gy dan een vrouw die 't haren is ontnomen?

Joris-vaar.

Ga slechts, en teemt daar na uw text zo lang gy wild.

Isabella.

't Was beter, gy myn dief, dan my, gevangen hield.

Joris-vaar.

Och! die Juweelen zyn die sloof in 't hooft geslagen.

Klaasje.

Kom, als een meyd, stap voort.

Isabella.

Helaas! myn gelt t'ontdragen,

En my te vangen, ach! rampzalig' als ik ben!

Zesde tooneel.

Joris-vaar, Valerius.

Joris-vaar.

Terwyl gy ziet, myn Heer, dat ik niet blyven ken,

Maar my genootzaakt vind wat order te gaan stellen,

Omtrent den toestant van myn zotte huisgezellen,

Zo ga ik nu, wyl ik u morgen weer verwacht,

Zo gy my spreeken wild.

Valerius.

Wel Joris-vaar goe nacht.

En wilt voor al toch zorg voor onze Karel dragen;

En wyl hy, als gy ziet, nu vry is van zyn vlagen,

Zo zal 't genoeg zyn, dat gy in dees lange Rok

Hem slechts wat loopen laat.

Joris-vaar.

Zeer wel; of anders, 't hok

Is al gereet gemaakt, daar, zo zy willen baren,

Plaats zullen vinden, om hun zelven te bedaren;

Want in dit huis, myn Heer, is alle ding gereet,

Voor die baldadig is, of die niet beter weet.

Valerius.

Goe nagt: ik ga: wilt toch dat vroumensch wel bewaren,

En schoon dat zy wat vremt en yss'lyk komt te baren,

En acht dat niet, maar hout haar dichjes in de val,

Door dien men u hier af heel wel beloonen zal.

Zevende tooneel.

Valerius, alleen.

Tot morgen toe heel vroeg. ô Grootste myner Vrinden!

Gy zult hier zekerlyk een heerlyke uitkomst vinden.

Ik ben gelukkig, ja gelukkig ben ik wis,

Dat d'uitkomst van myn raad zo wel bevallen is!

Vermits ik tot 'er doot was met myn Vrind verlegen;

Doch nauwlyks heb ik hem in 't Laz'rus-huis gekregen,

Daar hy gezond, en wys, ontvlucht zyn dreigend lot,

Of zelver keer ik daar weer uyt, zo ziek als zot.

Nauw heb ik die zottin terstond daar in zien halen,

Of straks ontfing myn ziel zo felle Blixem-stralen

Uyt haar Lasuur gezicht, dat in die zelfde tyt

Ik myn verstand verloor, en wierd myn zinnen quyt;

Pas of myn zotheit uit de hare was verrezen.

Ach! wat bevalligheit bevond ik in haar wezen!

Haar zoete treurigheit, en minnelyke spraak,

Ontsteeken in myn ziel een zotheid vol vermaak.

Zo dat ik van de min, door varsch-ontsteeken hetten,

My met de zotheit reets voel van dees Vrou besmetten.

ô Spoorelooze min! wat is het dat gy maakt?

Dat gy op 't onvoorzienst my met dees zotheid raakt?

Die my dwingt morgen vroeg weer na dit huis te keeren,

Op dat ik door een list volvoer myn zot begeeren;

Of, op dat men met een, de dwaasheit van myn Geest

Met het ontstelde Brein van al de rest geneest.

Einde van het Eerste Bedryf.



Tweede bedryf.

Eerste tooneel.

Anna, Catryn.

Anna.

Zo weet gy dan Catryn my zo ver te bepraten

Dat ik om uwent wil myn Kamer heb verlaten,

En hier tot op de plaats met u gekomen ben.

Zeg op, wat wild gy nu?

Catryn.

Me-Juffer! ik beken

Dat ik eer waardig ben gelastert dan gepresen,

En dat myn zotheit wis van u bespot moet wezen;

Als ik u zeggen gaa de dooling van myn zin;

En dat ik hier in huis een nieuwe zot bemin:

Maar egter, wyl uw Oom straks 't huis is uitgetreden,

Zo hoor in vryigheit, dat ik u eens in 't breede

Myn min verhalen gaa: terwyl wy hier misschien

Myn aangename zot terstondt wel zullen zien.

Anna.

Hoe nu, Catryn! wat 's dit? Wat koorts ontstelt uw zinnen,

Dat gy vervoerd word om een Laz'ruszot te minnen?

Maar neen, ik ben verdoolt: 'k denk dat gy met my spot,

Vermits men noit een mensch verliefd zag op een zot.

Catryn.

De min is zelver zot, dat moet Me-Juffer weeten,

En die niet zot en is, die mag geen minnaar heeten.

Anna.

Een teeken, dat hy u niet heel veel wysheid laat.

Catryn.

Wie ziet 'er dat de min met wysheid zamen gaat?

Anna.

Hoe nu! een vreemde zot, hier korts eerst ingekomen,

Die heeft u dan alree al uw verstand ontnomen?

't Is goed te zien, dat gy niet veel te missen had.

Catryn.

Zyn wezen, en gedaant bedrogen my, zo dat

Ik hem daar door in 't eerst lang heb voor wys gerekent.

Want 't was zyn zotheid niet, Me-juffer, die al sprekend,

My dus betoovert heeft; maar 't was terwyl hy zweeeg,

Dat ik het minne-vuur eerst in myn boezem kreeg.

Anna.

Hoe kan een wys mensch tog verlieven door het zwygen?

Catryn.

Gelyk men liefde tot een schildery kan krygen,

Waar in een Beeltenis, die ons de zinnen streelt,

Ons, al stilz wygende, vaak hart en ziel ontsteelt,

Zo ben ik door een beelt meê gants ontrooft van zinnen.

Anna.

Wat grooter dolligheid, een stomme steen te minnen.

Catryn.

ô Ja, 'k heb aan een steen gegeven ziel en hart.

Anna.

Maar wat genot of heil verwagt gy uit dees smart?

Catryn.

Myn heil bestaat alleen in op geen heil te passen.

Anna.

Gy zyt, geloof ik, dol; de maan die is aan 't wassen.

Catryn.

Myn dolheid hangt misschien van 't groeyen van de Maan;

Maar, met de Zon van 't luk groeit ook myn liefde aan.

Anna.

Gy zyt door Zon en Maan alleen niet zot te heeten;

Maar gy zyt Gek en Dol, door al de acht Planeeten.

't Zal best zyn, dat myn Oom u mee een hok vergunt,

Waar dat gy uw verstandt weer wat vergaren kunt;

Wyl ik alleen weerom zal na myn Ouders keeren.

Catryn.

Eer ik het waard gezicht van Karel zou ontbeeren,

Zo heb ik liever hier puur zot, ja dol te zyn.

Keert gy daarom vry weer na Haarlem zonder myn:

Want, wyl ik, als gy zegt, van liefde zot moet wezen,

Zo blyf ik liever hier, om my te doen genezen.

Maar ziet daar komt hy aan.

Tweede tooneel.

Ferdinand in Sots-kleeren, Anna, Catryn.

Anna.

Is dit uw Minnaar dan?

Ferdinand.

Hoe, ik geboeyent! wie deê my dees keten an?

Of hebt gy dit gedaan? hebt gy my binden laten?

ô Groote Casteleyn van 't Slot van Damiaten!

Zo zweer ik, dat ik my hier over wreeken zal.

Want, schoon dat gy dien Reus, pas als een Maly-bal,

Lest met een Vuist-slag hebt gestiert na d'Antipoden,

Zo zal ik, Agters-kind van d'Opperbaas der Goden,

U dadelyk het hert doen zinken in uw broek,

En u doorbooren met een Amsterdamsche Koek.

Anna.

Ach! laat ons vliên, Catryn!

Catryn.

Neen Juffer, laat ons blyven;

Ik weet, hy zal op ons geen overlast bedryven.

Ferdinand.

Zie hier uw dienstbre slaaf, die om uw min verbrand.

ô Schoone! ontvlugt my niet: Het zwart Egypten-land,

Noch het Barbaars gewest der Platgeneusde Mooren,

Heeft my niet voortgebracht, om hier uw rust te stooren;

Maar, zo gy 't weten wild'; de min die stelt my hier,

Als tot een Voorbeelt van zyn Edel-aardig vier.

Ik ben, en ik ben 't niet: want zyn is niet van nooden,

Dien 't best is niet te zyn, des kom ik hier gevlooden,

Om 't zyn te myden, en om niemendal te zyn.

Wel eer was ik Student, maar zeker Maagdelyn

Dêe voor de Boeken my de les van Venus kiezen,

Waar door ik eindelyk moest al myn zin verliezen:

Want, schoon dat zy aan elk den vryen toegang gaf

Zo stak myn Edelheid aan elk de loef noch af.

En, of ik haar geviel, dat geef ik u te gissen,

Wyl zy op zeekren tyd my juyst eens had zien pissen.

Anna.

ô Onbeschaamde zot! en Buffel die 'er leeft!

Ferdinand.

'k Bid dat uw Majesteit my toch haar voeten geeft,

Dat ik die kussen mag; wyl gy, gelyk de Goden,

(Nadien gy Godlyk zyt) geen voeten hebt van noden.

Gewis, ik zie in u 't schets van die serafyn,

Die my in Amsterdam nu zot, en dol doet zyn.

Anna.

Wat jammer is 't, Catryn! dat zulke brave leden

Niet na hun waardigheid bestiert zyn van de reden?

Ferdinand.

Helaas! gy hebt myn hart geraakt met zo veel viers,

Dat ik om u al meer als slaaf ben in Algiers.

In 't end het vuur dat kruipt van 't hooft tot in myn zolen,

En blaakt veel felder als in Etna's zulfer holen;

Des zo gy my in 't kort geen gunstig woord vereert,

Zo ben ik in een uur tot Asch gecalcineert.

Catryn.

Helaas! ik vrees dat hy u meê al zal behagen.

Anna.

Wat Maan, zeg, ô Catryn! regeert 'er in dees dagen.

Die zo besmettelyk in min en zotheid is?

Catryn.

Gewis gy zyt gevat, indien ik niet en mis.

Anna.

Ach! dat ik met myn bloed zyn wysheid weer kon kopen.

Catryn.

Wat baat het u, helaas! tot zulk een wensch te lopen?

Anna.

'k Beken 't en baat my niet, maar, 't wenschen staat my vry.

Catryn.

Ach Juffer! deze wensch verwekt myn jalouzy.

Ferdinand.

In 't punt van jalouzy, een koppel kneppel-slagen,

Geplant op 't Achterstuk, kan al die drift verjagen;

Doch wyl de jalouzy in Hoorens meest bestaat,

Zo bid ik, zeg my eens, wie dat daar vry van gaat?

Lang leeft de groene min, lang moeten d'horens leven!

Op dat men die malkaar noch lang om sunst mag geven.

Doch twyffelt gy misschien aan zulken fraayen zaak,

Zo hoor hoe ik hier op myn Sylogismus maak.

Elk Minnaar is jaloers, de jalouzy maakt Hoorens,

Ergo, de Hoorens zyn in Steden meer als Toorens:

Indien gy schoone! hier de Minor op negeert,

Zo hoor, hoe die in 't kort word van my geprobeert:

De Hoorens, zo die door de jalouzy niet komen,

Hoe krygt men die dan? door alleen daar van te dromen?

Wat dunkt u? antwoord eens.

Anna.

Helaas! verdwaalde Geest!

'k Geloof dat hy voor dees wel wys moet zyn geweest.

Ferdinand.

Wild gy m' een vrindschap doen, om te requiesceeren

In Pace?

Anna.

En waar mee?

Ferdinand.

Wild my die strik vereeren,

Waar ik de Roozen van den Ezel Apulé

Op afgeschildert zie; misschien dat zy my meê,

Gelyk als hem wel eer, weer geven 't oude wezen.

Dit zal myn Antidoot, gy myn Apollo wezen.

Anna.

Ach! had het zulk een kracht!

Ferdinand.

Het zal myn Noort-star zyn.

Catryn.

Dees zal u beter staan, van Geel, en Carmozyn.

Ferdinand.

Het zal u beter staan, dat gy u met myn zaken,

Gy kleuter, niet en moeyt, door 't sluiten van uw kaken.

Anna.

Neen, dees zal beter zyn, want gy zyt beide groen.

Ferdinand.

Ja, op dat dit myn hoop weer mag herleven doen;

Doch in de plaats van u hier weer wat voor te schenken,

Zo zal ik daaglyks drie minuten aan u denken.

Anna.

Voorwaar, dit is te lang.

Ferdinand.

'k Beken het is wat veel,

Maar schat het, zo gy wild, slechts op het derden deel.

Catryn.

Ik dacht, me Juffer, dat gy voor dees zot woud vlugten.

Anna.

Zwyg stil Catryn! zyn praat verdryft myn ongenugten.

Want schoon hy menigmaal veel zotte grillen spreekt,

Zo vind ik echter dat daar veel vermaak in steekt.

Maar zagt, daar hoor ik volk. Catryn, laat ons vertrekken,

Om door die zamen-spraak geen opspraak te verwekken.

Ferdinand.

Gy gaat myn schoone zon! helaas! wat droever nacht,

Of wat voor Nevel, uit den Afgrond voortgebracht,

Ontrooft my toch den dag, my door uw licht gegeven;

Maar zagt, zy zyn al weg. Wie komt hier herwaarts streven?

Helaas! waar ben ik hier gebracht door 't ongeval!

Derde tooneel.

Isabella, Ferdinand.

Isabella.

Waar ik hier kom, ik vind slechts zotten overal.

Zo dat het vruchtloos is hier reden te gebruiken,

Want daar geen reden woont, daar moet de reden duiken.

't Zal best zyn, dat ik my meê puur uitzinnig maak,

Wyl 'k aârs geen middel zie hoe 'k hier van daan geraak;

Want daar de zotheid heerscht, daar word 't verstand verwezen:

Dies is het noodig by dees zotten zot te wezen,

Hoewel van d'and're kant, door zo veel ongeval,

Myn dolheid licht van zelfs zyn Rol wel speelen zal.

Ferdinand.

ô Hemel! wat is dit? wat zie ik voor myn oogen!

Wat aangenamer licht! wat Blixem uit den hoogen,

Treft my door dees zottin met zulk een gloejend vuur?

ô Noyt-geziene schoone! ô wonder der natuur!

Hoe komt gy in dees staat my zo volmaakt te vooren?

Ach! ben ik noch my zelfs, of heb ik my verlooren?

Gewis ik voel myn brein ontroert door dees zottin,

En myn verstand verhuist op 't komen van de min.

Isabella.

Hoe nu! wat deert dien zot, dat hy dus opgetoogen,

En dus aandachtig staat, en ziet my onder d'oogen?

Ferdinand.

Voorwaar een gantsche reeks van jaren achter een,

Was noch te kort een tyd, om zo veel wonderheên

Recht te bezichtigen, vermits de Hemelingen,

Om 't zien van zo een beeld, zelfs vol verwonderingen,

En opgetogen, ja betooverd zouden staan.

Wel aan, ik voeg m'er by, en spreek haar eenmaal aan.

Maar hoe! ik sta bedeest, wyl dat ik gaa beginnen

Te spreeken met een steen, ontbloot van ziel, en zinnen.

Isabella.

Waar sta ik op en denk? en waarom vlucht ik niet?

Het schynt dat zyn gezicht het vluchten my verbiet.

Wat wel gemaakter man! wat aangenamer wezen?

Helaas! ik min hem eer, dan dat ik hem zou vrezen.

Ferdinand.

ô Hemelsch schepzel! dat myn ziel vol vuur ontsteekt!

Myn tonge blyft verstomt, terwyl myn liefde spreekt.

Isabella.

Wat heerelyker stal van lichaam! door wat reden,

ô Hemel, is 't verstand geen meester van dees Leden?

Ferdinand.

De gantsche wereld zou schier sterven van verdriet,

Als hy zo schoonen Beeld berooft van zinnen ziet.

Isabella.

Rampzalige! gy zyt gelyk vergulde vaten,

Die in der daat gemaakt, om Amber in te laten,

Recht tegen alle reên, vervult zyn met fenyn;

Hoewel dat ik gevoel, dat gy, helaas! in myn,

Schoon gy uw zinnen mist, myn ziel berooft van zinnen,

Vermids dat gy my dwingt, uw zotheid zelf te minnen.

Ferdinand.

Ach! uit wat kooker, zeg, ô spoorelooze liefd!

Hebt gy den pyl gezocht, waar meê gy my doorgrieft?

En in wat zotter nat hebt gy uw punt gaan doopen?

Waar van ik het vergift voel door myn aders loopen.

Isabella.

Helaas! dat ik hem toch mocht spreken van myn min.

Ferdinand.

Ach! byaldien ik wist, ô Hemelsche zottin!

Dat u een zot, wiens lot alleen hem zot doet wezen,

U aangenaam zou zyn, wanneer hy was genezen,

Zo wierd ik daadlyk wys, in spyt zelfs van myn noot,

Nadien dat ik by u geen vrees heb voor de doot.

Isabella.

Hoe! ben ik niet die geen, die door myn knecht bedroogen,

En arm geplundert ben? na dat ik eerst uit d'oogen

Van bey myn Ouders zo stoutmoedig was gevlucht?

En sta ik nu bedeest, verwonnen, en beducht,

Door 't aanzien van een zot, berooft van ziel en reden,

Niet waardig van op hem myn oogen te besteden?

Helaas! wat twyffel ik? ben ik meê zot, in 't end.

Ferdinand, spreekt haar aan.

Ach! daar verdwynt myn zon, wyl zy haar oogen wend.

ô Nachtverwekster! ey, doet toch de mist verdwynen,

En laat toch uw gezicht op nieuws myn Ziel beschynen.

Isabella.

Dus spraakzaam, en beleeft!

Ferdinand.

Myn schoone! noch myn Geest,

Noch myn verstand is nooit voor dezen zot geweest.

Maar wyl uit u te zien myn zotheid is gereezen,

Zo zweer ik eeuwiglyk met u meê zot te wezen.

Isabella.

Sa Pagies! haast u wat, breng al het volk by een.

Ferdinand.

Helaas! daar holt haar geest weer buiten alle reên.

Ik wil my meê, als zy, in volle zotheid stellen.

Isabella.

Breng my zo daadlyk hier een van myn beste tellen,

Die my vereert zyn van myn Ridder Mandrikart.

Ferdinand.

't Schynt als of door Romans haar brein dus is verwart,

Die zeker heden-daags veel nieuwe zotheid teelen:

Wel aan, 't lust my met haar die zelfde Rol te speelen.

Sa, breng my hier een paard, myn sabel, schild en speer,

Want daar meê trek ik dien doorluchten Reus te keer,

Die lestmaal Sacripant tweemaal den zaal deed ruimen;

Sa, breng my myn helmet, beschâut met groene pluimen,

Vermits myn oude min voortaan als rook verdwynt,

Terwyl een nieuwe hoop weerom myn ziel beschynt.

Isabella.

Gy Ridder, wie gy zyt, wild my den beugel houwen.

Ferdinand.

Dat ik uw dienaar ben, dat moogt gy vast vertrouwen,

Want gy, gy zyt de ziel, waar door myn lichaam leeft.

Isabella.

Hoe Fiel! byt gy my in de voeten?

Ferdinand.

Waarom geeft

Gy dus de naam van Fiel, Princes, aan uw gevangen,

Die uit ootmoedigheid blyft aan uw voeten hangen?

Isabella.

Weet gy wel Ridder, dat ik Doralize ben?

Ferdinand.

Uw groote schoonheid maakt dat ik u daar voor ken;

Maar leid, dat ik met een uw Mandricart mag wezen.

Isabella.

Wel aan, ik sta 't u toe; schoon Mandricart voor dezen

In wysheid plag te zyn een Phenix van zyn tyt;

Daar gy de grootste zot van heel Europa zyt.

Ferdinand.

'k Boken, ik ben een zot; maar zaagt gy my van binnen,

'k Weet dat ik Mandricart in wysheid zou verwinnen.

Isabella.

Ga vraag myn schildknaap of Rogier is hier geweest.

Ferdinand.

Hy zeid, dat met zyn schip door zeker zwaar tempeest,

Hier op de kust gejaagt, hy quam flus aangevlogen,

Maar dat hy nu by 't vuur zyn schoenen zit te drogen.

Isabella.

Hoe is uw Naam?

Ferdinand.

Myn Naam? 'k loof dat die Karel is.

Isabella.

Zo zyt gy dan geen neef van Jonker Amadis?

Ferdinand.

Zyn neef? wel degelyk: 't is nog geen maant geleden,

Dat ik en hy ter jacht op Kabbeljauwen reden.

Isabella.

Zeg, kend gy Roeland wel?

Ferdinand.

Zeer wel, zo 'k aars niet weet;

Is het die man niet die zo graag Pompoenen eet?

Isabella.

Het is een eerlyk man.

Ferdinand.

Wel, heet ik u dat liegen?

Isabella.

‘Neen, neen, dees is niet zot, of 'k moet my wel bedriegen,

‘En zelve zotter zyn dan ik hem heb geacht.

‘Helaas! waar heeft de min in zotheid zo veel macht?

Ferdinand.

‘'t Schynt schier, als of zy iet van myn verstant moet peinzen.

‘Daarom volhard ik best in my noch zot te veinzen.

Wel aan, ik wil ter jacht; men zadelt my myn Paardt:

Waar zyn de brakken? dat men straks de honden paart:

Breng hier de valken, met de winden, en de fretten.

Isabella.

Waar zyn de vuur-roers, met de hoorens en de netten?

Ferdinand.

Waar zyn de Jagers; sa, wy moeten op den tril.

Maar, breng geen valken, mits ik zelver vliegen wil;

Ja, zo hoog, dat ik zelfs de Starren en Planeeten

Zal kunnen vangen, om voor wild-braad op te vreeten.

Isabella.

Sa, geef my garen aan, op dat ik netten braay,

Want ginder in 't verschiet, daar komt een Papegaay.

Vierde tooneel.

Joris-vaar, Isabella, Ferdinand.

Joris-vaar.

Ik heb u, Juffrou, hier een nieuwe rok doen maken,

Die ik u passen wil; wilt dan die praatjes staken,

En gaat met my in huis: en gy, heer Karel! zult,

Zo 't u belieft, aan my toereekenen de schult,

Dat 'k u beletten ga, u niet met haar te moeyen:

Want zotten hoeven hier geen zotten voort te broeyen:

Ferdinand.

Hoe komt die wysheid jou toch uit de bokke-baart?

Isabella.

Gans bloet! wat is je mont met zulk een neus bewaart!

Joris-vaar.

Gelyk gy zeer wel zegt, de wysheid hoor ik garen:

Maar of dat gintse hok u meê wel zal bewaren,

Om u die praatjens met malkander te verbiên,

Dat zult gy lichtelyk in 't korte meé eens zien.

Isabella.

Ik lach met u, ja toch, 'k ben vry in alle zaken:

Want ik heb vryheid van myn huik een broek te maken.

Ja zelver, van myn hart een knap-sak, als ik wil.

Joris-vaar.

Kom, kom, al praats genoeg; ga met my, en zwyg stil.

Isabella.

Vaar wel dan, waarde zot!

Ferdinand.

ô Hemelsche zottinne!

Ik zeg u duizentmaal vaar wel.

Joris-vaar.

Kom, kom na binnen.

Vierde tooneel.

Ferdinand, alleen.

Houd stand, gaa langzaam, myn gedacht!

Wild gy niet door de wind verzwinden,

't Is noodig, dat gy zyt verdacht,

Zo gy het rechte spoor wilt vinden,

Dat gy 't verstand tot leyds-man wacht.

Gy gaat wel, daar de wil u leyd,

Door d'eerste driften aangedreven;

Maar laas! de reden die beschreyt

't Gevaar, waar in g' u hebt begeven,

Door 't hollen van uw lossigheit?

ô Neen, ô neen, keer liever weer:

Want de berooving van uw zinnen,

Ontrooft uw ziel haar glans en eer,

En voorts, door een zottin te minnen,

Stort al de vreugt van 't minnen neer.

Weg min, wiens dwang my tegenstreeft;

Weg dwaas, en al te zot verkiezen;

Vermits het gansch geen reden geeft,

Zyn brein en reden te verliezen,

Om een die brein nog reden heeft.

Vyfde tooneel.

Valerius, Ferdinand.

Valerius.

'k Weet, Ferdinand, dat gy myn zotheid eer zult vloeken,

Dan my bedanken voor dat ik u kom bezoeken:

Want, vrind, om uwentwil kom ik nu herwaarts niet,

Maar om myn zelven, die door zeker vreemt verdriet,

Helaas! het leven, met myn vryheid heb verlooren.

Ferdinand.

Ach! vriend Valerius, wat doet gy my hier hooren?

Heeft iemant my verspied? weet iemant waar ik ben?

En dat ik in dit huis my niet verbergen ken?

Valerius.

Tot noch toe, waarde vrind, is uw verblyf verborgen;

En voor ontdekt te zyn en hebt gy niet te zorgen,

Vermits dat u dit kleed bewaart tot beter lot;

Maar ach! myn Ferdinand! ik zelf, ik zelf ben zot;

En wyl myn zotheid zich niet langer kan verschuilen,

Zou 't ons wel noodig zyn van klederen te ruilen.

Ferdinand.

Zeg my, Valerius, wat voorval dat dit is,

Dat dus uw brein verdraait uit zyn gestaltenis?

Helaas! wat doet uw verf, wat doet uw geest verdwynen?

Wat heeft in 't end uw staat verandert in de myne?

Valerius.

Heeft men hier gisteren, in 't vallen van de nacht,

Geen zekere zottin in 't Laz'rus-huis gebracht,

Wiens schoonheid, by de Zon, by Hemel en Planeeten,

Ja by d'onsterff'lykheid schier niet is af te meeten.

Ferdinand.

Hoe! is zy d'uwe licht, dees hemelsche zottin?

Valerius.

Was zy de myne, als ik me, eilaas, de haare vin.

Ferdinand.

Kom, gaat met my in huis, om u wat neer te stellen,

Waar gy my, zo 't u lust, uw voorval zult vertellen.

Valerius.

ô Hemel!

Ferdinand.

Hoe! gy zucht.

Valerius.

Ik zucht, myn vrind, met reên;

Nadien ik met myn hart, myn brein verlies, met een.

Einde van het Tweede Bedryf.



Derde bedryf.

Eerste tooneel.

Ferdinand, alleen.

Is dan 't geval noch niet vermoeit,

Van, in myn onluk, zo verbolgen,

My met een quelling te vervolgen,

Die alle daag nog wast, en groeit?

Laas! in de plaats van hier t'ontvluchten

Het dreigend onluk van myn dood,

Zo strekt dit huis my, in myn nood,

Een dood van duizend ongenuchten.

Want pas, als of door vlaag op vlaag,

Myn ziel nooit smarts genoeg kan vinden,

Zo word de waardste van myn vrinden,

Op nieuws my tot een dubble plaag.

Valerius, wien myn gedachten

Bekend zyn, als zyn eigen hart,

Komt en vermeerdert noch myn smart,

In plaats van hulp van hem te wachten.

Vermids hy meê door myn zottin,

Met my, in eenen staat gebracht is;

En zweerd dat hem de ziel verkracht is,

Door 't vuur van deze zelfde min.

Hy zweert te sterven duizend dooden,

Zo zy niet blust zyn heete brand;

Want weinig reden, en verstand

Heeft de verhitte min van nooden.

Daarom zo tracht hy hier van daan

Haar uit dit Laz'rus-huis te lichten;

Quansuis als iemand van zyn Nichten,

Waar van de zorg op hem moet staan.

ô Liefde! in hoe veel zielsgevaren

En leeft, en sterft, en quynt die geen,

Die ge in uw slaverny doet treên,

Wanneer uw Ketens hem bezwaren!

Maar echter, spyt dees smart en pyn,

't Zy men my wys of zot wil schryven,

Laat my by myn zottin slechts blyven;

Wilt gy my niet puur zot doen zyn.

Tweede tooneel.

Anna, Ferdinand.

Anna.

Hoe! of ik van myn zelfs geen tyding dan zal hooren?

Hier, zeg ik, daar ik eerst myn zelven heb verlooren;

Maar neen, ik dool misschien, mits myn geheugenis,

Licht meê, met myn verstant, my reeds ontvlogen is.

Want d' al te wrede min doet my het hart ontrukken,

Brak wis, met eenen trek, ook, al myn brein aan stukken;

Ja zo, dat spyt de naam van zot, en dwaze min,

Ik in my zelfs de daat noch tienmaal zotter vin.

Een zot, helaas! vervoert myn wel-bepaalde zinnen,

Die reeds al zotter zyn, dan hy, die zy beminnen;

Zo dat ik van een zot ben het Camelcon,

Nadien dat ik zyn verf dus schielyk overwon.

Ferdinand.

Na dat ik hooren kan, uit deze haar gedachten,

Zo zal 't my noodig zyn my wat voor haar te wachten:

't Zal best zyn, dat ik tracht de zotheid van haar min,

Weer door myn zotheid te verdryven uit haar zin:

Dies ik my zotter noch ga veinzen dan voor dezen.

Anna.

Zal dan een zot, helaas! myn overwinnaar wezen?

En zal ik....

Ferdinand.

Hebt gy hier niet in passant, misschien

Gevoeld, geproeft, getast, gerooken of gezien,

Een zeekren Oliphant die ik flus heb verlooren?

Gekleed in 't groen Fluweel van 't gat tot aan zyn ooren,

En net gefigureert met Laarzen aan het been.

Anna.

En hebt gy my hier zelf niet eer gezien, alleen,

Wanhoopig in myn druk, en treurig in myn lyden?

Ferdinand.

Die eens, ô Zuster! lyd, zal zig ook eens verblyden.

Anna.

ô Woorden! die, indien gy Prophetyen waard,

My de gelukkigste zoud maken hier op aard!

Ferdinand.

ô Pinxsternakelen, ô Geel, en Roo Karooten!

Indien gy loopen kost op uw gesplitste Pooten,

Hoe zoud gy draven op het roeren van de Trom!

Anna.

Helaas! hoe schielyk keert zyn zotheid wederom!

Ferdinand.

Zo gy 't geen 'k verloor my weder kunt bestellen,

Zal ik, tot berg-loon, u vereeren twee-paar bellen.

Anna.

Gelukkig zoud ik zyn, indien ik u 't verstand,

Dat gy verloren hebt, weer stellen kon ter hand.

Ferdinand.

Kom, geef het my weêrom, indien gy 't hebt gevonden,

Of 'k zweer, Caronje! dat ik voor jou oude zonden,

Al ben je noch zo moy, u smyten zal met slik.

Anna.

Zeg eens, uw Vryster, is die wel zo moy als ik?

Ferdinand.

Wel deeglyk; want zy doet elk die haar ziet ontvonken,

Vermits zy is van sneeuw en peper t'zaam geklonken.

Zy is het die my bind met een onbreekb're band,

Mits zy door 't zelfde vuur, dat my verteerd, verbrand.

Anna.

Om haar alleen, helaas! hebt ge uw verstand verlooren.

Ferdinand.

Het branden van haar oog dat maakt het volk tot mooren,

En 't lachen van haar mond geest zulken zoeten trek,

Dat wel een water-snip zou vliegen in haar bek.

Anna.

Helaas! in plaats dat dit myn min dient om te keeren,

Zo doet zyn zotterny myn liefde noch vermeeren.

Ach! met wat schoonder Geest zou hy niet zyn verçiert,

Indien van deze quaal zyn brein genezen wierd.

Ferdinand.

't Schynt dat gy by u zelf staat te Philosopheeren;

Des, om myn redenen daar by te Copuleeren,

Zo weet dat Amor (aârs een vreemde snaakse vent)

De ziel, de ziel het lyf regeert, na 't temp'rament:

Waar uit ik induceer, dat, na de temp'ramenten,

De min vaak wonderlyk in 't lyf moet redementen.

Anna.

Hou op: hier van genoeg; maar zeg, waar is myn lind

Van hoop, dat ik u gaf?

Ferdinand.

Dat is al aan de wind:

Want zynde niet heel zot in 't minnen, noch in 't hoopen,

Zo moest ik dadelyk dat Troef-blad laten loopen,

En discarteeren dat behendig uit de weeg,

Zo dra ik beter kaart en spel in handen Kreeg.

Anna.

Wat kreegt gy dan?

Ferdinand.

Ik kreeg een Koningin van harten,

Die zelfs de Koningin van Vrankryk wel mogt tarten,

In veel Provintien te winnen in een uur.

Hoewel hier tegen, door een vreemden avontuur,

Myn vyand in het spel, hoewel myn vriend in 't leven,

Door een verdoemde steek, myn gantsche kaart vergeven,

En ieder maakte, door 't zien van het zelfde blad,

Dat my de winst van 't spel schier al verzekert had.

Dit deed wel haast door twist ons vriendschap al verzwinden,

Tot vyand makende de twee getrouwste vrinden;

Vermits de vrindschap, in de min en 't speelen, stuit;

Want daar men speelt of mind, daar heest de vrindschap uit.

Anna.

Zo is myn hoop dan weg?

Ferdinand.

Zo doet myn hoop met eenen.

Anna.

Wilt gy een ander?

Ferdinand.

Hoe? te geven, of te leenen?

Anna.

Te geven, zo gy wilt.

Ferdinand.

Waar hebt gy dan het lind?

Anna.

Hier op myn hooft.

Ferdinand.

Zo hoog?

Anna.

Hoe nu dan, zyt gy blind?

Ferdinand.

Wel, maakt het dan eens los.

Anna.

Gy moet het zelf ontbinden.

Ferdinand.

Sta dan zo lang wat stil, ik zal de knoop wel vinden.

Hy ontbind haar Hooft-strik.

Anna.

Ontknoopse, ze is voor u. ô Hemel! zo ik dorst,

'k Zou hem omhelzen, en hem drukken aan myn borst:

Maar waarom durf ik niet? geen mensch is hier op wegen,

Een zot, gelyk hy is, wat is daar aan gelegen?

Zy omhelst hem.

Ferdinand.

Hoe nu: wat doet gy my? al zachjes, met gemak,

Of hoe na wild gy my iets stelen uit den zak?

Anna.

Helaas! hy laat niet toe hem in myn arm te knoopen:

ô Dwaze, en zotte min! wat kund gy my doen hoopen.

Derde tooneel.

Isabella, in Sotte kleeren, Anna, Ferdinand.

Isabella.

Die knoop staat wonder wel: neen, neen, ga zo vry voort:

Want jy bent alle bey pas zo lang als behoort.

Voor my ik wensch dat gy een tal van blyde jaren,

In dees omhelzing, met malkander wel moogt varen.

Maar hoe, verrader! hoe, zyt gy myn Mandricart?

Die Doralice reeds gegeven had uw hart!

Helaas! ik heb alreeds berouw van myn gedachten,

Die my wel eer wat goeds deên uit uw liefde wachten

En gy in 't heimelyk getrouwe Land-gravin

Van Denemarken, zeg, wat dolheid schiet u in?

Dat zo gy wys zyt, gy hier zot word by de zotten?

Vertrek, want ieder een zal met uw Tabbaard spotten,

Daar gy al slepende de vloer de neus meê snuit.

Anna.

Al zachjes, Aagje, zacht, roep zo niet overluid.

Isabella.

Neen kakelaarster! gaat, 'k wil uw gezicht niet velen,

Wyl gy het wettig kind zyn erf-recht zoekt t'ontstelen.

Anna.

Het zal my best zyn dat ik hier van daan vertrek,

Eer dat een ander my niet meê en kent voor gek.

Vierde tooneel.

Ferdinand, Isabella.

Ferdinand.

Wat koppelaarster zou myn zaak zich meer bemoeyen?

Wat komt dit Laz'rus-huis al kuuren uit te broeyen?

Waarom is 't dat men u een zoon noemt van de min?

Daar ik u eer de naam van Vader waardig vin,

Nadien men dagelyks kan door uw' daden hooren,

Dat hy door u alleen zo dikwils word gebooren.

Gy hebt, ô schoone, my verlost ter goeder tyd

Van dees gehate vrouw: maar hoe! wat treurigheid

Vertoont zich in haar oog! hoe staat dus opgetogen

Die schoonheid, die myn ziel vervoerd heeft met haar oogen?

Ach! waarom spreekt gy niet? Wat speelt u in den zin?

Isabella.

Het rout my, dat ik met Mevrouw de Land-gravin

Dus stout gesproken heb, voor eerst, om dat ik vreeze

Dat gy my denken zult van haar jaloers te wezen:

Ten anderen, om dat ik heb uw vreugd gesteurt,

En dat ik door myn komst u heb van een gescheurt.

Ferdinand.

Ach Aagje! zo ik haar bemin, zo durf ik zweren,

Dat my de Blixem vry als Bos-kruid mag verteren:

En zo ik niet en ben die zelfde Mandricart

Die Doralice alleen draagt binnen in zyn hart;

Maar wyl zy, als gy weet, is zotter dan wy allen,

Zo hebben wy uit jox met een wat staan te mallen;

En zo 't iet anders is, zo wensch ik, dat voortaan

Uw haat my sterven doet, gebakken of gebraan.

Isabella.

ô Fiel! gy veinst op nieuws het hollen van uw zinnen,

Neen, neen, waart gy gekookt zo zou ik u beminnen,

Vermids, zo gy dan juist niet wel gevield aan my,

Ik u zo datelyk zou hakken tot pastey;

Zo dra ik in dit huis myn voeten quam te stellen,

Zo dra begon myn oog mee na uw muts te hellen,

En zo gy my niet had doen twyff'len aan uw hart,

Gy waard, spyt Rodomond, altyd myn Mandricart.

Ferdinand.

‘ô Liefde! doet dees vrouw 't verstand tog weder komen,

‘Wyl gy de geen die 't had het zynen hebt ontnomen.

Isabella.

‘ô Min! zo gy in magt meêr dan Apollo zyt,

‘Zo maak aan deze man terstont zyn zotheid kwyt.

Ferdinand.

‘Doe in dit schoone beeld, ô Liefde! een ziel herleven,

‘Op dat ik haar myn smart eens mag te kennen geven.

Isabella.

‘ô Min! dit wonderwerk past aan uw kracht alleen,

‘Doe hem myn vuur dan zien, en brand hem ook met een.

Ferdinand.

‘ô Hemel! deze vrouw dient u tot gunst te wekken.

Isabella.

‘Ik durf my zelf aan hem nog niet geheel ontdekken,

‘Voor dat ik zie, wat ik van hem geloven mag.

Ferdinand.

‘Eer durf ik myn verstand niet brengen aan den dag,

‘Voor dat ik heb gezien, waar voor ik haar moet achten.

Isabella.

‘'k Zal in myn zotterny hem melden myn gedachten,

‘Om te beproeven of hy min, noch reden kend.

Ferdinand.

‘'k Zal haar in staat van zot verhalen myn elend,

‘Op dat zy, zo zy dus myn Liefde komt te weten,

‘Zo zy niet zot en is, my ook niet zot mag heten.

Isabella.

Zegt fynman! weet gy wel wat dat de Liefde is?

Ferdinand.

De Liefde dat 's een guyt. Die nu al lang, na 'k gis,

Is opgehangen, en voor bokking hangt te droogen:

Of anders, 't is een drift oorspronkelyk uit d'oogen,

Die na 't bezitten haakt van 't geen de ziel bemind.

Isabella.

‘ô Groote min! heb dank, wyl gy zo wel begind!

Ferdinand.

De min is tweederlei, na 'k dikwils heb gelezen,

Des vind ik, dat de schoonte ook twederlei moet wezen,

De een van het Lichaam, en de ander van de Geest,

Waar van de laatste aan u onthouden is geweest,

Niet om de glans alleen van d'ander te verdoven,

Maar om myn ziel met een al zyn vermaak te ontroven.

Isabella.

‘Hoe is het mogelyk dat hy dit oordeel geeft,

‘En dat myn zotheid schat dat hy geen wysheid heeft?

Ferdinand.

Maar gy, die my zo veel weet van de min te vragen,

Kend gy zyn krachten wel?

Isabella.

Ik weet zyn zotte vlagen:

En wat die gaudief op een eerlyk mensch vermag;

Want van dat uur, helaas! dat ik u eerstmaal zag,

Heb ik zyn mogentheid zodanig ondervonden,

Dat ik uit zyn geweld vrees noit te zyn ontbonden.

Ferdinand.

Mint gy my dan myn Lief?

Isabella.

‘Hoe nu! hy merkt myn brand:

‘Gewis hy is niet zot.

Ferdinand.

‘Gewis zy heeft verstand.

Isabella.

Verstaat gy wat ik zeg? ô Koning van Westfalen!

Ik min u in myn hart als krabben en garnalen.

Ferdinand.

En gy, doorluchtigste Princesse van Mogol!

Ik min u in myn maag, als varsch gezouten schol.

Isabella.

‘Hy antwoord in myn taal: wie zal dat zotheid heten?

Ferdinand.

‘Indien zy zot is, ach! zo ben ik zelf bezeten.

Isabella.

'k Zou wis van u veel meer bemind zyn, en geacht,

Zo gy myn afkomst wist, en myn beroemt geslacht.

Ferdinand.

Wel, weet van uw kant ook, dat, spyt dees zotte kleeren,

Die 't nootlot my lest tot een Kermis kwam vereeren,

Dat ik een Edelman, en zo ryk ben van schat,

Dat ik, per overdaad, een hond hou met een kat.

Isabella.

Een Fiel, na dat hy my had uit myn land genomen,

En na hy hier met my was t'Amsteldam gekomen,

Heeft my verraden, en ontstolen ook met een

Al wat ik by my had; doch liet my 't hart alleen.

En wyl ik hier op straat myn ramp zat te beweenen,

En dat my, by geval, dit volk daar hoorde steenen,

Zo hebban zy voor zot my in dit slot gebragt,

Ter audientie van de souveraine magt.

Ferdinand.

En ik, door ongeluk, heb zeker heer doorsteken,

Waar door ik vluchtende ben in dit huis geweken,

Om myn vervolgers niet te vallen in de hand;

Nu speel ik hier voor zot, wyl 't missen van 't verstand

Myn nek en hals bewaart voor meester Hans zyn slagen,

Mits ik veel liever die van Joris-vaar wil dragen,

Dan dat een Intendant van 't recht der Graaflykheid

My, zonder kompliment, 't hooft voor de voeten leyd.

Isabella.

Spreekt gy met ernst?

Ferdinand.

Gewis: en gy, spreekt met reden?

Isabella.

Wel ja.

Ferdinand.

Is 't waar, myn zon? cy wilt die dan besteden

In wat meêdogentheid te toonen om myn smart,

Zie, hoe de min alleen bestiert myn ziel en hart;

Wyl ik, (u wanende berooft te zyn van zinnen)

Zelfs, spyt uw zotheid, u gedwongen was te minnen,

En denk, of door de min myn geest niet zelver dwaald,

Wyl ik u in dees staat heb myn geheim verhaalt.

Isabella.

Om dees oprechtigheid met myne te vergelden.

Zo weet ook dat ik ben, die ik terstond vertelden.

En niet de gene daar gy my hebt voor geacht;

Myn naam is Isabel, en 't Adelyk geslacht,

(Zo oud, en wyd beroemt, waar uit ik ben gesproten)

Is Gelders, en verwant aan 't meeste deel der Groten;

En vorders ben ik die, die zich gelukkig vind,

Van in dees zotte staat van u te zyn bemind,

Gelyk ik u na dees getuignis hoop te geven,

(Wyl dat gy my 't geheim ontdekt hebt van uw leven)

Hoe dat myn minnend hart meer 't uwe is als het myn;

Ja dat ik tot 'er dood uw Dienares zal zyn.

Ferdinand.

ô Groote Hemel! wat geluk komt my ontmoeten?

Myn schoone! 'k werp van vreugt my zelve voor uw voeten;

Wyl ik u eeuwiglyk voor myn Godin erken.

Isabella.

Staa op, dit is een eer die ik niet waardig ben.

Vyfde tooneel.

Joris-vaar, Isabella, Ferdinand.

Joris-vaar.

Al weer an by malkaar? wel hei! waar wil dit henen?

Ik zweer dat ik jou luy zal breken hals, en benen:

Gaat voort zeg ik in huis: ziet zo, hoe smaakje dat.

Ferdinand.

Jou gryze Roffiaan! jou bakhuis als een kat,

Jou ouwe woud-aap, met je kamelotte kaken!

Moogt gy niet langer zien dat goe luy vrede maken!

Joris-vaar.

Geen woorden zeg ik, maar gaat straks geschikt in huis,

Of anders zweer ik u, dat gy niet eenen luis,

Nog op je kop, of vleys, meer zult in 't leven houwen,

Mits ik ze met een stok te morselen zal touwen.

Hou Marten! Klaasje hou! waar benje met je twien?

Isabella.

't Was tot ons ongeluk dat hy ons quam te zien.

Zesde tooneel.

Marten, Klaasje, Joris-vaar, Ferdinand, Isabella.

Marten.

Wat is hier nieus te doen? wie is 'er dootgesteken?

Joris-vaar.

Op dat dit koppeltje malkaar niet weer zou spreken,

Zo legt my dees Sinjeur zyn voeten in den band,

En geeft dees Juffrouw eens een koord om ieder hand.

Isabella.

Die niet en heeft gedaan wat schult heeft die te boeten?

Ferdinand.

Boey my de handen meê zo wel als bey myn voeten,

Maar laat myn Zuster gaan, die heeft in 't minst geen schult.

Joris-vaar.

'k Zweer gy uw eerste beê wel haast verkrygen zult,

Zo gy de moeite neemt van noch wat praats te maken.

Sa jongens, pak haar aan, en let voor alle zaken,

Dat gy haar houd van een, dies past voor al op hem.

Ferdinand.

ô Ouwerwets model van Heer Methusalem!

'k Zweer zo het satum my weer in myn ryk doet keren,

Dat ik u zal tot straf in pik doen fricasseren.

Klaasje.

ô Zotskap! weet gy dan 't gebruik van 't huis noch niet,

Zeg, wanneer is 't dat gy hier vrouws by mannen ziet?

Joris-vaar.

Kom stapt 'er slechts meê weg.

Ferdinand.

Waar wilt gy henen stappen?

Of wilt gy in de kroeg een paartje laten tappen?

Klaasje.

Kom peetje, marsch jy voort.

Isabella.

Voert gy my meê dan heen?

Joris-vaar.

Gaa voort met allebei; maar houdze wel van een.

Zevende tooneel.

Joris-vaar, alleen.

'k Verwonder my geensints te zien dat dees zottinne

Zig van een zotte vent, als dees, kan doen beminnen:

Daar zy zo gryzen, en zo wyzen ouwen man,

Schier door haar oogen in temtatie brengen kan.

Ik weet niet, die zottin die helpt myn brein aan 't dwalen,

't Hooft draait my of 'er zat een meulen in te malen.

Wel liefde! wat is dit? word gy dan langer zot?

En speelt gy by de Goôn noch voor een eerlyk God?

Laas! wie zal aan voortaan op d'ouderdom vertrouwen?

Want gy, ô kleine Fiel! ontziet nog jong nog ouwen.

En 't zy, hoe dat het zy, in 't grys, of blonde hair,

Uw drift speelt in den mensch altyd voor koppelaar.

Eindt van het Derde Bedryf.

