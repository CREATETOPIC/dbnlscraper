

					Huwelijks-Zegen, Aan d'Eerwaarde Bruidegom Adrianus vander Singel, En de Deugdlievende Bruit Elisabeth vander Mijn.
					
Beide in den Egt bevestigt binne Leiden, den XXIX. van Louwmaant, MDCCXXX.                               

't Scheint hier niet ongemeen, gelijk in het begin,

Een Hulp was van doen; God self een beschikte,

En maakte van een twee, geset in Adams sin,

Als bleek toen hy z'ontfing, sijn hert en siel verkwikte,

En kent se voor sijn Vrouw, en noemde haare naam

Mannin, hem dogt 't was goet, se was uit hem genomen,

Gestelt in 't Paradijs, vol Vrugten seer bekwaam:

Maar bleef niet lang daar in, 't geen haar was voorgekomen,

Sy wierden met een Sweert, uit 't Paradijs gejaagt

Vervremt van 't leven Gods, en kwam in 't Levenloos leven:  

Maar God Alwetend is, belooft dat uit een Maagt

Soud komen na dien Val, een Middelaar die het even

So herstellen sal, als in de eerste tijd,

Volbrengen wil die Wet, dien Adam had geschonden;

Door 't Leiden, Sterven, en sijn Dood ons seer verblijd

Met roepen 't is Volbragt, op 't Kruishout was gebonden;

Hoe dat hy als Propheet, veel dingen Propheteert,

Als Priester voor ons Bidt, en in de Waarheit leiden,

Als Koning voor ons Strijd, en met sijn Magt regeert

Hy ons, en sijne Hand doet 't kwade van ons meiden.

So doet hy ons herleven, en maakte ons bekent,

U Bruidegom is hier niet, maar in 't Hoff gaan treden,

Doe Wekte ik my op, en sogt van ent tot ent,

Ik vond mijn Bruid'gom niet, maar vroeg de Wagters heden

Weet gy mijn' Liefste niet, hebt gy hem niet gehoort;

O neen! antwoordde zy, hy is hier niet vernomen,

So toefde ik niet lang, maar ging een weinig voort,

Daar vond ik mijnen Lief, was so tot Hem gekomen,

Hy hadde my Ontwaakt, de Vrugten sproten uit:

Ging wandelen na mijn huis, ja trede by my binne,

En sprak my doe so aan, ô Suster, ô mijn Bruit!

Mijn Liefste, mijn vermaak, mijn eenigste Vrindinne.

Gy sogt dan Bruidegom, U, een hulp die gy vond,

Omsingeltse met liefd', en toont de liefde heede,

Sy wederom tot U, met haare roode mond;

En kent U voor haar heer, g'lijk Sara-Abram deede.

Waar mede gy ook Bruit, te vooren hebt gehoort,

De Liefdepligt van U, ey wil dien weg injaagen,

Al met een frisse moet, en spoed U daar in voort;

Houd God altijd voor oog, so sult gy niet vertragen.

Maar gy nu Bruidegom, denkt wat een Heerlijk werk

God in U heeft gewrogt, wil het ook wel beleven,

So sult ge sijn, sijn Bruit, in d'Uitverkooren kerk,

Daar Jesus is ons Hooft, tot Bruidegom gegeven,

En is ook onse Borg, omgordd' ons als Koning,

Met Schilde, Helm en Sweert, waar mede dat wy strijden,

Vermeerdert onse Kragt, bereid bove eene Woning,

Daar hy als Priester bidt, ontfangen sult U beiden:

G'lijk reets is gebleken, in het voorgaande Jaar,

Hoe God onz' Ouders riep, en liet haar Openbaare,

U leven loop op 't ent, gy sult niet langer daar

Maar in de Eeuwigheit, daar geen tel is van jaare

My loven in de Vreugt, die ik U heden Schenkt,

God wil aan alle geven, die op hem Vertrouwen:

Kom sporen wy ons aan, want hy sijn Volk drenkt

Uit d'Beeke sijner lust, het sal ons niet berouwen.

d'Heer Segen U begin, en geef U 't sagte Jok,

En Segent ook U huis, met duisend Segeningen;

U Ega Vrugtbaar sy, mag bloeijen als de Wijnstok,

Dat uwe Teeling is, in s'Hemels Lievelingen.

So geeft Hy ons die Vreugt, te Woonen by Hem daar

Hy is in Heerlijkheit, en wil Verheerlijkt weesen,

Van die Hy daar opneemt, sy singen sullen klaar,

Tot Eer van Hem die leeft, en eeuwig is te Vreesen.

I. vander Mijn.



					Letter-gift, Aan d'Eerwaarde Bruidegom Adrianus vander Singel, En de Deugdryke Bruit Elisabeth vander Mijn.
					
In den Egt bevestigt, den XXIX. van Louwmaant, MDCCXXX. 

g'Hebt BRUIDEGOM, dees dag verkoren,

Om U Lief te noemen BRUIT;

ELISABETH is U geboren,

Omsingeltz' met lieff'lyk Kruit

In zoetigheên.

Het is hier nu geen Tyd van rusten,

Met zo'n aangenaam geluit;

Laat ons te zamen hier verlusten,

By dit g'huuwde Paar, vol uit

Met zoet genugten.

Geef Bloemen, Kruid en Lauwerieren,

En Vlegt voor dit gewenschte Paar,

Een Kroon, om beider Hooft te çieren,

Van Liefde, Vreugde met elkaar

Moet zyn gebeên.

Den Hemel geef U lange Jare

Zyne Zegen ende Troost,

Als die van Abraham en Sare,

Met een Zegen-ryke Kroost

In goede Vrugten.

Die zyn geschoeit in d'Ouders deugden,

Wyl 't God, niet langer heeft gewilt,

Ze waar' op aard': maar met die Vreugden,

Pyn en droefheit heeft gestilt,

En gaf 't Manna:

Waar mede zy Haar nu verlusten,

Boven in Jeruzalem,

En zingenheden zonder rusten,

't Zalige Hallelujem

Zeer hoog verheven.

Jehova! wil onz' Maagtschap kronen?

En zegenen 't Nieuwe Jaar,

Waar meê wy heffen held're Tonen,

Zingen tot zyn Eere klaar,

Gelyk als Hanna.

God wil U, tot een Licht verschynen,

En opnemen in zyn Troon,

Dan alle onheil zal verdwynen,

En Schenke U des Hemels Kroon

In 't eeuwig Leven.

Sara vander Mijn

Gebooren

van Renard.

