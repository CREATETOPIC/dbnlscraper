

De spookende. minnaar.

Eerste bedryf.

Eerste tooneel.

Karel, Klarine.

Kar.

't SChynt of ik door de vreugd myn drift niet kan betomen

Klarine, nu ik heb uit uwe mondt vernomen,

Hoe Izabel my mint: en dat zy mede voelt

Het vuur, dat zo lang heeft in deze borst gewoelt.

O Liefde! die myn ziel gebragt hebt tot meêdoogen,

Ik zal u dank baar zyn, nu zy, het geen haar oogen

Eerst kwetsten, weder heelt. ô aangename nagt!

In u ontmoet my 't geen ik nimmer had verwagt.

Kla.

Geloof my, uw geluk is nu zo hoog gerezen,

Myn Heer, dat gy voor geen verandring hebt te vreezen;

U zelve geenzins dan aan ongeloof verbindt,

Maar uw zwaarmoedigheit door deze vreugd verwint

Die u de liefde geeft, en acht het voor geen wonder

Dat Isabella dus verandert; 't is byzonder.

Der Vrouwen aard gemeen, dat hare haat in min,

En min zeer ligt in haat verkeert, en hare zin

Is door des tyds verloop deez minnevlaag deelagtig;

Was zy voor deezen ys, nu brantze eens zoo kragtig,

En door 't gevoelen van een aangename smart,

Betreurtz' haar strafheit, en verbant die uit haar hart;

Zo datmen klaarlyk speurt uit Izabels bedryven.

Dat die de min verwekt, niet ongewekt kan blyven,

En die de liefde nooit gesmaakt heeft, wordt zo vert

Door d'eerste vlam verrukt, dat nooit verwonnen hert

Zig zelf verwonnen geeft; nu kunt g'uw heil gebruiken,

Myn Heer, naar 't u gevalt, uw lukstar kan niet duiken,

Indien gy dit bedenkt, dat Izabelle, zoo

Gevoelig is als schoon.

Kar.

O! aangename boô!

Ik zal deez blyde maar aan u naar eisch vergelden;

Maar gy moet noch aan my, op myn verzoek dit melden;

En zeggen wie u heeft aan my gezonden.

Kla.

Wel,

Indien ik niet voor u zal veinzen, Izabel,

Doch met een streng verbod, om 't minst van harent wegen

Te melden; maar myn Heer, 'k heb nooit voor u gezweegen

Al dat zy my ontdekt: want gy hebt my verpligt

Door uw mildadigheit, dies kan ik het gewigt

Van haren raadslag niet voor uw gehoor verheelen.

Maar of't geluk uw ziel nu komt met vreugde streelen,

Het is veranderlyk, dies wil de zaak vooral

Aan niemand melden; want gy zouwt uw ongeval

Hier door verwekken, en licht haat voor min verkrygen.

En die te regt bemint, die moet wel kunnen zwygen.

Doch uw voorzigtigheit zal dit wel gade slaan:

Ik neem vergeefse zorg met u dit aan te râan.

Kar.

Uw raad gevalt my wel, ik kan uw zorg niet laken,

Maar 'k moet haar broeder deez' myn vreugd deelagtig maken;

De vriendschap tusschen my en hem bindt my daar toe,

Hy is myn deelgenoot in leed en blydschap, hoe!

Ik zou ondankbaar zijn, zoo 'k dit voor hem verbergde.

Kla.

Och! had ik doch gedaan, het geen Mevrouw my vergde,

'k Heb vrezende voor kwaad, dit kwaad noch niet gevreest.

Myn Heer, zyt gy niet by uw zinnen? is uw geest

Benevelt? wilt gy dit haar broeder openbaaren?

Zo zyt gy wel te regt by die te evenaaren

Die na een zwaare storm van winden, in de mond

Der haven schipbreuk lydt. Haar Broeder zal terstond,

Als hy uw liefde weet, uw voorneem' gaan beletten.

Doordien zyn Vader hem alleenig uit wil zetten

In vrydom van al 't goed, als eenigst' erfgenaam,

Uw lief in 't klooster; dan zal hy alleen de naam

Bekleden, als een zoon die eenig is gebooren.

Kar.

Heeft dan Alfonsus zyn barmhertigheyt verlooren?

Gewis zyn zoon die is zo wreed niet, 'k ken zyn hart,

Myn blydschap is zyn vreugd, myn droefheit is zyn smart

Dies is 't onmogelyk, nu wy zo zyn verbonden,

Dat hy gedoogen zou, dat ik door al de wonden

Die my de liefde geeft, zou sterven, neen! ik weet

Dat hy om myn verdriet zyn blydschap ook vergeet.

Klar.

'k Geloof niet dat de band van vrindschap zo kan binden;

Want  daar de eigenbaat regeert, zyn weinig vrinden.

Ook mint men staat en goed vry meêr als trouw en eer,

En heeft me' een lieve vriend, men lieft zig zelf noch meêr

Wilt uw geheim dan aan geen vrienden openbaaren;

Want 't baart maar naberouw, en innerlyk bezwaaren;

En heimelyke schat is aangenaam en zoet.

Onthouw dan 't geen ik zeg, en neem het vry voor goed:

Bedenkende het is de raad van Isabelle.

Kar.

Wel aan, als zy 't beveelt zal 'k my gehoorzaam stellen,

En onze vriendschap moet nu wyken voor myn trouw.

Maar zou 't wel moog'lyk zyn, Klarine, om Mevrouw

Te spreeken?

Klar.

Het is spâ

Kar.

Gy kunt het wel besteken,

Ay gun my dit genot dat ik myn lief mag spreken.

Klar.

Ik zal op uw verzoek myn best doen. 'k ga.

Kar.

Zo doet,

En neem dit meê tot een belooning, van al 't goed

Dat myn verliefde ziel heeft door uw hulp genoten.

Nu wordt de kerker van myn lyden opgeslooten,

De liefde baant me een weg tot vryheit, 'k zie de zon

Van myn geluk nu in deez' nacht opryzen. Kon

De Hemel wel meêr vreugd in myn elende geven?

'k Was dood door wanhoop, nu doet my de hoop weêr leven,

De boeister van myn ziel hervormt haar killig hart,

En draagt myn banden meê, tot ligting van myn smart:

Maar zagt, my dunkt dat ik de deur weêr hoor ontsluiten,

Opdat myn Isabel haar minnaar mag van buiten

Inhalen, 'k volg u dan, schoon dat de middag-zon

Ons niet bestraalt; want myn verliefde ziel en kon

Niet duuren van die geen, die ik zo trouw bezinde.

Tweede tooneel.

Fabritius, Karel.

Fab.

HEeft dan de Hemel 't hart van twee getrouwe vrinden

Zo vast gestrengelt?

Kar.

Hoe! dit is Fabritius

Haar Broeder, 'k ben misleid.

Fab.

Dat niet ter weereld dus

Vereenigt is? kan niet deez nagt u zo verbinden

Om met het morgen ligt, myn morgen-vreugd te vinden?

Of zoekt gy nu zo spâ noch deel te hebben, van

De vreugd die niet alleen by my verblyven kan?

Wel aan, ik zal die dan aan u, myn vriend, ontdekken,

Opdat het u, en my, tot blydschap mag verstrekken.

Kar.

Hoe aardig veinst hy, om myn wit te weten.

Fab.

Hoor,

Gy weet hoe dat ik lang Klimenes hart verkoor

Tot rustplaats voor myn ziel, zo kragtig in vermogen:

Nu heeft de tyd geenzins myn hoopend hart bedrogen.

Ik heb die haven in myn schipvaart aangedaan,

En anker aan de reê; de stormen die 'er gaan

Van nyd en afgunst, vriend, die mogen my niet deeren,

Haar kalmte zal myn schip voor schipbreuk wel verweeren,

Nu veiligheit voor ons een goede rust belooft;

In 't kort, ik ben aan myn Klimene vast verlooft,

En niemant als de dood kan onze harten scheiden.

Kar.

Is 't mogelyk? heeft u 't geluk zo kunnen leiden

Tot zulk een zoet genot! gelooft het voor gewis,

Myn Heer, als dat 'er niets in deze weereld is

Dat my meêr blydschap geeft, als deze vreugde reden,

Gy kunt nu door't geluk uw rampen ondertreden;

Gy hebt gewonnen; 't best dat ooit een minnaar wint,

De vriendschap die zo vast de harten samen bindt

Vergroot, ik ben aan u; en gy aan die gebonden,

Die uwe ziel regeert, en kwetst met zoete wonden.

Derde tooneel.

Klarine, Fabritius, Karel.

Kar.

MYn Heer, zo 't u gelieft, treê in, Mevrouw die wagt,

En wil...

Fab.

Wal wil zy?

Kla.

‘Ach! ik ben verbystert, zagt,

‘Nu moet ik veinzen. Waar mag Karel zig versteken?

‘Helaas ik ben bedugt!

Fab.

Of wilt gy nu niet spreken,

Klarine? zeg wat wil myn zuster Isabel?

Kla.

Zy wou haar blydschap u ontdekken, Heer.

Fab.

Ik stel

My hier toe willig, want nu dat my is beschoren

Een loi zo aangenaam, als bitter van te voren,

Verveelt 't geluk my niet dat hier uit spruit, dies kom,

Myn Heer, treê met my in, vermaak de Bruidegom,

En wees de vreugde nu met Isabel deelagtig.

Vierde Tooneel.

Klimene, Karel, Fabritius.

Kli.

IK hoor zyn stem, 't geluk begunstigt my nu kragtig.

Kar.

Ik ben aan u verpligt door dit gebod. ‘myn min

‘Vindt nu gelegentheit, en een gewenst begin.

Myn Heer, door uw geluk is myn vermaak gerezen.

Kli.

Fabritius!

Fab.

Ik hoor een stem, wat mag dit wezen?

Myn Vriend, vertoef hier wat, terwyl ik ondersta,

Te vragen, wie my hier mag zoeken: want 't is spâ.

Kli.

Ontstel u niet, schoon gy Klimene hier mogt vinden.

Fab.

Klimene? hoe zyt gy 't? myn Ziel? myn Welbeminde?

Wat zorgen dryven u zoo ylend in der nagt?

Kli

Och, dat gy 't ra len kost!

Fab.

Hoe dus myn Ziel? ik wagt

Uw woord, gy schreit!

Kli.

Nu ik u heb zo spâ gevonden,

Verheug ik my, hoewel aan droef heit meêr verbonden,

Doordien de vreugd die ik u met myn liefde gaf,

Verdrukt wordt door de druk, en snydt de blydschap af.

Verwonder u niet eens in deez ontsteltenisse,

Want door des Hertogs min moet ik uw byzyn missen.

Fab.

Hoe missen?

Kli.

D'oorzaak van zulk een verandering,

En tegenspoed, die myn verliefde ziel ontfing,

Is grooter alsze schynt, want Vaders zwakte, en lyden,

Was d'oorzaak dat my eerst de Hertog kwam bestryden;

Want toen hy Vader eens by krankheit had bezogt,

(Een eer die onze min wel veilig missen mogt,)

Verliefd hy voort op my, schoon dat de brakke tranen

Myn glans ontsierden door haar zilte pekelbanen;

Die waren in zyn vlam slegts olydroppen; want

Daar 't hem verkoelen zou, verwekte 't grooter brand,

En een ondraaglyk vuur, 't welk hem naar 't brein geslagen.

Verwekt tot geile min, om u en my te plagen.

Fab.

O droevig ongeval!

Kli.

En dit verwate stuk,

Dryft hem tot razerny, en ons tot ongeluk;

En dat ik u zyn lust niet eerder openbaarde,

Deed' d'hoop, dat door de zorg, die hem in 't Ryk bezwaarde,

Zyn min verandren zon; en nu zulks niet geschiedt,

En hy hier in volhardt helaas! tot ons verdriet,

Zo kom ik in dees nagt, en dikke duisternisse,

Aan u ontdekken, Lief, dat ik uw min moet missen!

Fab.

Hoe missen? ach! wat raad?

Kli.

Des Hertogs minnenyd

Heeft my aan 't ongeluk, uw ziel aan Styx gewyd;

Dies bid ik wilt u doch uit dit gevaar begeven,

Want door uw dood zou ook geeindigt zyn myn leven.

Mistrouw de zorg niet die my in deez donkerheit

Tot u gedwongen heeft; maar maak u voort bereid

Om met den dag naar een gewenster plaats te vlugten,

Verlossende u van leed en my voor droeve zugten:

Vertraag dit niet, want ziet uw heil bestaat hier in;

En zo gy my bemint, zo zorg voor 't geen ik min.

Fab

O onverwacht gebod! Klimene, zou ik derven

Uw aangenaam gezigt, en zo glendig zwerven?

Wat onrechtvaardig lot is dit? Hoe! moet ik dan

Myn dood verhaasten, door uw zin te volgen? kan

Ik vlugten op een tyd, en leven? ach waar heene

Strekt dit besluit, ey zeg? minwaardige Klimene?

Of hegt des Hertogs min in uwe ziel? verveel

Ik u hier blyvende, vergode Maagd? en streel

Ik my met ydle hoop, terwyl dat uw gedagten

Door 's Hertogs min vervoert, naar kroon en scepter tragten;

En is myn staat voor u te kleen? ach! zo beklaag

Ik dan met regt de min dié ik Klimene draag:

Want 'k kryg ondankbaarheit tot myne trouw belooning.

De Hertog triompheert in hare ziel als Koning

Van myn bezit, en ik die eerst die troon bezat,

Leg nu door 't ongeval verworpen. 't Brakke nat

Barst my uit d'oogen; maar waarom? 't is doch verloren.

Klimene heeft met recht des Hertogs min verkoren,

Want nu verkrygtz' een staat, die haar myn staat nooit gaf.

Wel klim dan naar de troon, ik daal voort naar myn graf.

Kli.

Helaas, Fabritius! durft gy myn trouw mistrouwen,

En die u vast bemint voor zo ligtvaardig houwen?

Wat razerny is dit? veragt gy dus myn min,

En ziet gy 't geen ik heb gedaan niet dieper in?

Waar heeft stantvastigheit getrouwe min bedrogen?

Vlucht slegts een tyd, nooit heeft my 's Hertogs kroon bewogen

Tot min, want uwe min schat ik veel meêr, als al

Dat d'Hertog nu bezit of ooit bezitten zal.

Dies vlugt voor zyn geweld.

Fab.

Ik ben geheel te vreeden,

Door dien gy my vernoegt door uw standvaste reeden.

Maar d' ongestadigheit, die ons 't geval betoont,

Hebt gy te veel gevleit, of ik te veel gehoont

In dit besluit. Want ziet dit brengt my in beduchten

Dat gy my trouw bemint, en echter raadt tot vluchten,

Kan een genege hart toestemmen in een raad

Die kwader is helaas! als 't allerkwaadste kwaad?

Gy zorgt, en uwe zorg berooft my van het leven,

Zal ik, om kwaad t' ontgaan, my in meêr kwaad begeven,

En laten u alleen, beknelt in handen van

Een mede minnaar? neen, ik schei'er zo niet van.

Ik heb myn trouw aan u, en gy aan my gezworen;

En door deez' vlugt ging trouw en eer gelyk verloren;

Dies haat ik uw besluit: en als ik sterven moet,

Zo laat Ferrare dan de sterfplaats zyn; myn bloed

ls hier gewonnen, 'k wil het hier ook weêr verliezen.

Kli.

Men moet in 't grootste kwaad, van tween het minste kiezen.

Indien gy blyft zyt gy gewis verloren, daar

Gy vluchtende u kunt verbergen voor 't gevaar:

Uw vlucht zal tot uw troost en voor een wyl verstrekken;

Daar zo gy blyft de dood u wis zou van my trekken.

Neem dan myn zorg in acht, bezie myn tranen, en

Bemin de trouwe raad die ik u schuldig ben:

Och spoed u, want my dunkt ik hoor den Hertog woeden.

Fab.

Zal ik uw wreed besluit dan volgen? wie vermoedde

Die ongestadigheit van 't nootlot? ach ik ben

Ten einde raats!

Kli.

Hy is gelukkig die zig ken

In droefheit toomen en in wellust maar gebruiken.

Fab.

Zal myn opgaande zon dan voor haar middag duiken?

En moet myn vreugdedag verand'ren in een nagt

Van elend? ach! waar heeft 't geval my toe gebragt?

Kli.

Die 't ongeluk ontgaat, verzekert lyf en leven,

Gy wordt hier toe door dwang, en niet door waan gedreven:

De Hertog yvert naar uw dood, en zyn geweld

Is groot, ontvlugt dan 't kwaad dat u steets lagen stelt.

De Hemel, hoop ik, zal ons wel een uitkomst geven,

Verberg u tot den dag, want 's Hertogs volk, gedreven

Tot een vervloekt besluit, vervolgt u overal.

Vaar wel, bevry u zelf, en my voor ongeval. bin.

Fab.

Vaar wel. Ach! Karel, hebt gy ook de ongelukken

Verstaan, die myne ziel met zulk een druk verdrukken?

Kar.

O ja. en of 't geval u nu zo tegen is,

Schep echter moed, ik zal door de verbintenis

Die ons verbindt, myn trouw in dit geval betonen;

En u, indien 't u lust, van deze vlugt verschonen.

Fab.

Helaas! hoe kan dat zyn, de Hertog heeft zyn wagt,

Op my gestelt, hy woedt, hy raast by dag en nagt,

Om 't vuur van onze min met hartebloed te dooven.

Kar.

Wie zig steets 't kwaad verbeeldt, kan nimmer 't goed gelooven.

Uw agterdogt vreest al te veel, en dat besluit

Vertraagt uw heil, en regt in 't minst geen voordeel uit.

Dies weest getroost, want 'k zal uw leed met zoet doormengen;

En om uw lyden te vermindren, wilt gehengen

Dat ik 't geheim ontdek; u heugt noch wel, hoe kort

Geleên Italien van tweedracht wiert bestort,

Daar 't binnenlands krakeel de tweedragts standaard voerde,

Wiens scheuring 't gantsche land zoo onverwacht ontroerde,

Dat yder sidderde, wyl 't onheil ongeheelt

Meêr toenam, en al 't volk zich in twee deelen deelt;

Waar door de ramp vergroot, die eerst niet wierdt genezen;

D'oneenigheit bestont uit Guelphen, tegen deze

De Gibellinen zich doe stelden met geweld,

En hadden onder hen een Opperhoofd gestelt,

Waar toe myn Vader wierdt verkozen, voor de eene,

En aan de andre kant de Vader van Klimene.

Maar d'Hertog vrezende voor grooter kwaad, belet

Dit oproer door zyn magt, die zich hier tegen zet,

En stuit d'oneenigheit door het gezag, daar 't woeden

Voor aarzelde, wyl elk een grooter slag verhoedde;

Maar daar de wraak zich in het hart zet, hecht geen vreê,

Hoe dier die is gestaaft; zulks toonde Vader meê,

Die, schoon het Ryk weêr in zyn eerste vryheit bloeide,

Zich niet als om de dood van zyn party bemoeide;

Dies nam hy tot de list zyn toevlucht, die zyn wraak

Verzekerde; want list, en moordlust, in een zaak

Vereent, volvoeren 't geen-'t geweld niet kan besteeken.

Myn vader, om dan 't leed hem aangedaan, te wreeken,

Liet graven in zyn hof een onderaardsche Myn,

Die uitkomt in het huis van uw Klimeen: maar zyn

Begonnen werk was naauw volbragt, of ziet door 't sterven

Most hy alleen niet 't licht, maar ook zyn voorneem derven.

Nu strekt myn Vaders list uw min tot voordeel, gy

Kont deze nare weg in uwe vryery

Voortaan gebruiken, en behoeft des niet te schromen,

Als kunnend ongezien by uw Klimene komen:

Dan wordt uw vlucht belet, en gy verkrygt door list

Een voordeel daar 't geweld in 't minste niet op gist.

Fab.

O Hemel! kan myn leed zo veel meêd ogen vind en

Dat gy de gunst vermeêrt van twee getrouwe vrinden

Door zulk een raad? o Raad! die myn geluk ver groot,

Terwyl de nyd myn min uit al haar welvaart stoot.

Kar.

Gy hoeft den Hertog noch zyn laagen niet te vrezen.

Fab.

Wel aan ik zal de raad van u gehoorzaam wezen;

Verwagt my met den dag, terwyl ik vaardig ga

En openbaar 't geheim Klimene, die zo spaê

Aan my haar trouw bewees uit zorge voor myn leven.

Kar.

Ik zal dan uw vertrek aan elk te kennen geven.

Vyfde tooneel.

Fabritius, Hertog, Jacinte, Klimene, Valerius, Krates, Mannillus.

Fab.

O Hemel! wat wil dit? Het is den Hertog, ach

Nu zal hy wis myn min belaagen!

Her.

Laat den dag

Vry praalen met de zon, wy scheppen meêr behagen

Om in de duisternis die Schoone na te jagen

Die voor myn liefde vlucht: ô straffe Lukgodin,

Gy hebt my wel verzien met staat, maar in myn min

Ben ik misdeelt, nu moet ik op de uitkomst wachten;

Jacinte heeft belooft myn lyden te verzachten.

Daar komt zy. Ga verberg net toortslicht, en verwagt

My ginder met uw stoet. Hoe is 't Jacinte?

Jac.

Zagt

Klimene is verleid, wilt u niet onderwinden

Te spreeken; want zy meent Fabritius te vinden

Voor u: volg dan myn raad; zy nadert, en zy zal

Haar wis misgrypen.

Fab.

‘Spruit dan 't eene ongeval

‘Uit 't ander? zal myn leed, en tegenspoed nooit enden?

‘Ik nader en bespie 't begin van myn elenden.

Kli.

Myn Lief, wat 's uw verzoek? Hoe keert gy weeder?

Fab.

Och!

‘Zv noemt hem Lief, nu is 't met my gedaan, 't bedrog

‘Wort hier ontdekt.

Kli.

En geeft gy my weêr stof tot klagen?

Kunt gy het geen ik zo verzocht heb noch vertragen?

En kan een enkle nacht u niet weêrhouwen van

Klimene, die u zo bemint? ik zal het dan

Uw min toeschryven, en myn Lief dees fouwt vergeven,

Doordien myn ziel nooit wenst als in uw min te leven.

Fab.

‘Kan ik dit hoorende gelooven? Ben ik ook

‘Betoovert? Is het droom? Of zie ik hels gespook?

Kli

Gy hoeft niet aan myn trouw te twyfelen.

Fab.

‘Ha! snoode,

‘Had ik dit ooit gedagt?

Kli.

Al komt gy onontboode,

Het is my aangenaam, verban dan d'achterdogt:

Ik min u maar alleen.

Fab.

O duyvelse gedrocht!

Gy mint hem, en gy hebt aan my uw trouw gezwooren?

Kli.

Hoe staat gy dus verbaast, myn Hart?

Fab.

Wat moet ik hooren?

Ha! valsche pry.

Kli.

Wat's dit myn Lief? gy antwoort niet,

Kan de genegentheit, en liefde, die gy ziet,

U niet vernoegen? of begeert gy diere eeden

Tot een bevestiging van myn getrouwe reeden?

Zoo zweer ik dan....

Fab.

Houd op, ondankbre, en zweer niet meêr,

Want ik geloof nu wel het geen ik hoor. Uw eer

Is al verlooren....

Kli.

Ach! hoe ben ik dus bedrogen?

Fab.

En uw genegentheit in ydle wind vervlogen.

Des Hertogs razerny behaagt u meerder, dan

De liefde van uw vriend. Ga streel nu een tyran,

Die my vervolgt, en u hier na ook zal belagen.

Kli.

Myn Lief, wat gaat u aan?

Her.

Hoe kan een Vorst verdragen.

Dees hoon? Myn lyfwagt, op, verraad, ontzet uw Heer,

Hy is belaagt.

Kli.

Helaas! verberg u doch.

Her.

Ik zweer

Dat ik de haat, zo lang verkropt, niet zal verbergen,

Nu gy myn agtbaarheit met zulk een hoon komt tergen.

Fab.

Volvoer vry uw geweld.

Kli.

Ay vlucht.

Her.

Waar wagt ik na,

Verweer u.

Val.

Dit gerucht vereischt iet, 'k zie te spâ

Den Vorst bekneit.

Kli.

Waar toe heeft u de min gedreven!

Bedaar, ay vaar niet voort.

Fab.

‘'k Zal my door nood begeven

‘Tot vluchten.

Her.

Volg hem na, en breng hem voort om hals,

Zo wordt myn wraak voldaan.

Kli.

Van hoe veel ongevals

Zal ik nu de oorzaak zyn? bedaar, ey staak dit woeden,

Herroep 't bevel, en wilt Fabritius behoeden.

Her.

O neen! uw smeeken is vergeefs, Klimene, want

Die d'Hertog hoont, beproeft ook 't prangen van zyn hand,

Dan zal geen tegenmin myn liefdens luister dooven.

Kli.

Wilt gy door moordlust dan uw eer van luister rooven?

Wie dat tyrannig heerst, wordt van 't geluk verschopt.

Her.

En met lafhartige heeft zy wel eêr gepopt,

En afgesolt, van eer, en kroon, en staat verstooten.

Kli.

Men kan door 't moorden nooit zyn agtbaarheit vergrooten.

Genaê verfiert den Vorst meêr dan een goude staf.

Weêrroep dan uw bevel, en laat van moorden af.

Her.

O neen: zyn bloed moet nu myn felle brand verkoelen.

Kli.

Zal dan myn teedre ziel die grote slag gevoelen?

En is uw menslyk hart, van menslykheit ontaart,

Dat uwe minnenyd my zo veel smerten baart?

Her.

Ik ben gehoont, nu moet myn wraak de straf volvoeren.

Kli.

Nochtans laat zich een Vorst door smeeken wel ontroeren.

Her.

Hoe! daar hy u, en my, met lastren heeft onteert?

Uitroepend dat uw deugd in oneer is verkeert,

En dat uw agtbaarheit bemorst, heel gaat verloren?

Ver beeldende de trouw die gy hem had gezworen

By wind! myn liefde by een dolle razerny?

Kli.

Stel vry de misdaad voor, maar zet de straf ter zy.

Wie zou d'oplopentheit in zulk een misslag myden?

Her.

Kan uw meêdogentheid noch voor uw hoonder stryden?

Daar hy zo voor myn oor uw aanzien heeft gekrenkt?

Stel uw gemoed gerust, en nimmer meer gedenkt,

Dat ik myn wraaklust zo wil tegen hem verzetten,

Dat hy het leven zou behouden.

Kli.

Ach! wilt letten

Op 't geen gy doet.

Her.

Zyn straf is wettig, en zyn dood

Is 't leven van myn ziel, dat dies te meêr vergroot

Myn hoop door zulk een val; want ik zal in myn minnen

Geen medeminnaar zien, op dat ik mag verwinnen

Die gants verwonnen is van die ik nu verwin.

De ingenome zucht gewortelt in uw zin

Die ruk ik uit.

Kli.

Ay my! wat komt my nu ontmoeten?

En waar meê zal ik doch dees bittre smart verzoeten?

Myn hart verflauwt, kom voort, en vlieden wy 't geweld

Dat zich met list vermengt, en ons naar 't leven stelt. bin.

Her.

Ga heen, gy zult myn min doch nimmermeer ontvlieden;

Want 'k zal uw meêr geluk als deze minnaar bieden.

Hy sterft, en ik herleef door zyne dood; nu zal

Ik vreugd genieten door een anders ongeval.

Val.

Zo gaat het alle die haar plicht en eed vergeeten.

Her.

Hoe! is hy dood?

Kra.

O ja! hy zal niet meêr vermeeten

Uw Hoogheit hoonen.

Man.

't Staal heeft hem dees magt belet:

Zyn onbeschaamdheit, en zyn moet wil is verplet:

Hy leit in 't bloed versmoort, schoon hy zich manlyk weerde.

Jac.

Indien het ongeluk, dat ons nu treft, u deerde,

Zo zou Fabritius ontkomen 't ongeval.

Her.

Uw zorg, Jacinte, is vergeefs, myn wraak is al

Voldaan, de booswigt heeft zyn regte straf ontfangen.

Waar is Mevrouw?

Jac.

Die wagt de dood nu met verlangen.

Och! treê niet binnen, want zy leit in flaauwte; en

Zo gy haar welvaart mint, zo gun haar rust.

Her.

'k Beken

Dat zy genoeg betoont de trouwheit van haar harte;

Dit ongeval, (tot myn geluk) zal haar wis smarten:

Het bloed dat ik heb doen vergieten, zal haar nog

Veel tranen kosten, want zy docht nooit op 't bedrog,

Veel min op onze list. Ik zal haar laaten rusten,

Nu gy 't op my verzoekt, betoomend myne lusten:

En gy, Valerius, 'ga daadlijk heen, en doet

Alfonsus deeze weet; hoe dat zyn zoon in 't bloed

Versmoort leit; laat hem dit uit uwe mond ontfangen,

Ik ga in 't hof, en zal daar naar uw komst verlangen.



Tweede bedryf.

Eerste tooneel.

Isabelle, Klarine.

Isa.

KLarine, wat wil dit? wie komt zo onverwagt

Verstoren onze rust?

Kla.

Valerius; ik agt

Dat hy uit s'Hertogs last, uw Vader tracht te spreken.

Isa.

En dat by middernacht? dit 's een verborge teeken.

Hy is gewis de boô van eenig ongeval.

Klarine, ga verneem wat hier mag schuilen, 'k zal

Terwyl in d'eenzaamheit naar goede tyding wachten.

Kla.

Mevrouw, ik ga.

Isa.

Neen blyf, doordien ik myn gedachten

Geheel verandert heb.

Kla.

Mevrouw, het zal gewis

U aangenamer zyn, terwyl hier niemant is,

Dat ik van Karel spreek.

Isa.

't Is waar, en 'k moet belyden;

Dat hy myn ziele vaak stilzwygend komt bestryden;

Hy heeft myn hart vervoert, en alles wat ik kan

Of tracht, of wens te doen, daar is hy meester van.

Kla.

Mevrouw, zo hebt gy hem tot uw geluk verkoren,

Die zulk een dienaar heeft, vindt nooit geen werk verloren;

Want zyn uitstekendheit, en roemens waarde deugd

Die evenaart het lof van mannen-moed in jeugd;

Ik zal ook achteloos zyn mildheit nooit vergeeten.

Isa.

Maar zeg my eens, Klarin, hoe komt hy dit te weeten,

Dat ik zyn liefde met myn wedermin beloon?

Kla.

Mevrouw, ik weet het niet hoe dat dit komt; verschoon

Myn vryheit, zo een woord myn mond is in het spreken

Ontvallen, zonderarg van uwe min.

Isa.

Ik reken,

Dat zyn mildadigheit uw gunst verworven heeft,

Gy doet niet recht, dat gy my zo verraad, en geeft

Hem 't geen ik u ontdek van myn geheim te kennen.

Kla.

'k Beken myn schuld, ik kon als  e myn tong niet mennen

Ook is uw eer in 't minst hier niet te kort gedaan:

Dies neemt gy ongerust vergeefsche zorgen aan.

Gy tracht uw min door my aan hem te openbaaren,

En egter wilt gy dat ik zwyg, en in 't verklaren

Heel duister ga. Mevrouw, indien hy minder wist,

Ik weet gy zout my ook beschuldigen: gy gist

Dat Karel raden kan al wat gy hebt besloten.

Isa.

Wil doch myn achterdocht, Klarine, niet vergroten.

Schoon dat ik Karel min, zo wil ik egter niet

Myn zin ontdekken, want de eerbaarheit verbiedt

Het maagdelyk geslacht die vryheit, in 't verkiezen,

Wy moeten 't geen van ons bemind wordt vaak verliezen,

Door dien wy aan de schaamt verbonden zyn: ik kan

De min niet noemen: of ik moet verand'ren van

Myn verf, maar dat ik zou de liefde hierom haten,

O neen... maar wat zal dit! helaas; wy zyn door 't praten

Verraden. Karel, hoe! wie heeft u hier gebragt,

En dat by middernagt?

Tweede tooneel.

Karel, Isabelle, Klarine.

Kar.

De liefde, en ik wagt

Verschooning voor myn fout; de liefde is myn verwinnaar,

En leidstar nu geweest. Ik als een trouwe minnaar,

Heb't spoor gevolgt dat my ontdekt wiert, mits uw poort

Ontsloten waar; in 't gaan nam ik de stoutheit voort

Tot leidsman, heb ik nu, o Schoone! iet misdreven,

Wyt dat myn min, en wil uw minnaars doen vergeven.

Isa.

Ontziet gy dan geenzins de ongelege tyd?

Of waant uw ydelheit dat gy onschuldig zyt?

Die hoop bedriegt u, en dees nacht kan niet bedekken

De fouten daar gy nu myn eer meê komt bevlekken,

Ga maak u dan tot een gerechte straf bereid,

Uw liefde is kleen in truuw, te groot in ydelheit.

Kunt gy wel minnen, en gebruiken zulk een vryheit,

Die my voor yders oog vervremt van eer? Myn blyheit

Bedroeft? dees min is waan, want waar die recht, ik weet

Gy had ontydig hier dees plaatze niet bekleed.

Kar.

Mevrouw, ik tracht nu niet dees vryheit te verschoonen;

'k Beken myn schuld, en zal my ook strafwaardig toonen,

En 't vonnis dat ik kryg uit uw liefwaarde mond,

Dat is my aangenaam, al dreigde het terstond

Myn wissen ondergang. Ik zal dit willig dragen

Nu u myn doen mishaagt, laat u myn straf behagen.

Isa.

Gy vleit u zelf te veel.

Kar.

Myn Lief....

Isa.

Vertrek, en ga,

Ik wil geen woorden meêr.

Kar.

Hoe! is 'er geen genâ?

Ay! laat uw lieve mond dit vonnis niet ontdekken.

Myn waarde Isabel, moet ik dan voort vertrekken!

't Schynt ja, vaar wel dan, Lief, ik zal uw straf bescheid

Nu volgen, niet door dwang, maar door gehoorzaamheit.

Isa.

Hoe gaat gy dan?

Kar.

O ja.

Isa.

Waarom?

Kar.

O overschone,

Om myn genegentheit ten vollen te betonen.

Isa.

Toont dat genegentheit dat gy vertrekt?

Kar.

't Gebod

Van u vereist dit, Lief.

Isa.

Een minnaar kan zyn lot

Tot nadeel wel verzien, al schynt het hem niet waardig

Dees' uw wilvaardigheit ontdekt gy al te vaardig

Indien gy oprecht mint. Het geen men licht verlaat

Bemint men weinig; uw gehoorzaamheit misstaat

Uw liefde, en gy hebt uw plicht geheel vergeten,

En toont daar door de kunst der minne niet te weten.

Kar.

O! onverwagt besluit, Mevrouw, uw vonnis is

Tweezinnig, gy betoont 't geen gy gebied, gewis

Te haten, hoe zal ik my in dit voorval dragen?

'k Ben u gehoorzaam, en dit schynt u te mishagen.

Isa.

Toont u genoegzaam, en myn vonnis niet bepleit;

Want waar de min regeert, wordt reden afgezeit.

Een dochter zal veeltyds het geen zy mint verachten,

En pryzen 't geen zy nooit wil in haar hart betrachten.

Wy spreken vaak door dwang 't geen wy niet meenen, en

Dit heb ik ook gedaan door myn gebod; 'k beken

Dat uwe on wil my veel beter kan vernoegen

Als uw gehoorzaamheit.

Kar.

Myn Lief, ik zal my voegen

Naar uw genegentheit, en wyl gy my gebiedt

Te blyven, agt ik dit voor myn geluk. Gy ziet

Hoe dat myn liefde zich gehoorzaam wil bewyzen.

Dat ik uw handen kus.

Isa.

Ik moet uw doen mispryzen,

Ondankbre minnaar, 't schynt het lust u steets myn zin

Te wederstreeven, hoe! meent gy dat ik uw min

Of byzyn zoek? het schynt of gy niet kunt bezinnen

Dat vryheit wordt gegunt, aan die wy minst beminnen.

En 'k heb u reets betoont hoe ongehoorzaamheit

My 't meest behaagt, waar toe dan langer hier verbeidt.

Myn meening is verkeert, betoont u nu wilvaardig.

Kar.

Ach dit gebod is wreed....

Isa.

Maar doch niet onrechtvaardig.

Kar.

Mevrouw...

Isa.

Vertrek.

Kar.

Ik bid...

Isa.

't Verveelt my.

Kar.

Strafbescheid.

Isa.

Behaag my.

Kar.

Ach! waar meê?

Isa.

Met ongehoorzaamheit.

Kar.

'k Zal ongehoorzaam zyn, en blyven.

Isa.

Wil vertrèkken.

Kar.

Indien ik 't deê, ik zou zeer licht uw haat verwekken.

Isa.

Klarine, leidt hem uit., Maar ach, wat gaat ons aan,

Ik hoor myn Vaders stem, nu is 't met my gedaan,

Verberg um 't vertrek, en laat u doch niet hooren.

Derde tooneel.

Alfonsus, Kleodorus, Isabelle.

Alf.

ACh! Kleodorus, ach! waar ben ik toe gebooren!

Kle.

Betoom uw droefheit, want het karmen kom te laat;

Maar vat de wraak ter hand, en stelt u in de staat

Van Vader, 'k zal u niet in dit geval begeven;

Maar straf verschaffen, die uw Zoon zoo bracht om 't Igven.

Alf.

Myn waarde vriend, ach! uw gedagten gaan te veer!

Myn zoon krygt door de wraak geenzins het leven weêr:

En ik elendige moet in de droefheit blyven!

Isa.

Ik ben ontdekt, helaas! hy weet al myn bedryven.

Alf.

O wee! ô smart! ô pyn!

Isa.

Wat deert myn Vader? ‘och

‘Hy is bewust van al myn doen.

Alf.

Vraagt gy dat noch,

Nu ik de naam! helaas! van Vader heb verloren.

Isa.

‘Ik veins vergeefs.

Alf.

Ik zal in myn elende smoren.

Isa.

Myn vader, hoor my doch.

Alf.

Wat zal ik hooren? 'k wert

Wat my de liefde kost, die haar vermaak zo wreed

In tranen schept, en bloed, die d'alderfelste doornen

Met roozen overdekt, die haar nu gaat vertoornen

Op my.

Isa.

‘Hy weet myn min.

Alf.

En zo ontydig straft.

Och! of de Hemel ons al kinderen verschaft;

Wat haat het als zy zoo ontydig gaan verlooren.

Isa.

Hoe! is'er iemant dan verongelukt?

Alf.

Myn ooren

Die hebben met verdriet dees tyding aangehoort!

Ja Isabella, ja, uw Broeder is vermoord:

Hy leit in 't bloed gestort, en ik helaas in tranen.

Isa.

O Hemel! laat myn zucht de weg tot straf nu banen,

Op dat myn broeders dood gewroken word, ach! ach!

Moet ik, en Vader noch op zynen ouden dag

Beleven zulk een ramp! Wie heeft zyn helsche handen

Geschent aan Broeder, zeg, wie was 't, die hem vermanden?

Alf.

De Hertog door zyn volk.

Isa.

O Hemel! wat is dit,

Dat zulk een lust tot moord noch Ferdinand bezit,

En prikkelt hem tot kwaad om zoo zyn eer te schenden,

Op, Vader, en verzoet het zuur van dees elenden,

Of ik voel, aangedaan met dappre heldenmoed,

My moedigen tot wraak.

Alf.

Myn kind, 't vergote bloed

Herstelt men niet door wraak; de Hertog ondertussen

Wil dat ik noch zyn hand als vriend zal komen kussen.

Isa.

O valsche Moordenaar! doch waar is 't lighaam van

Myn doode Broeder? elk betoon het geen hy kan,

En laat de laatste eer, met pragt, en staat geschieden;

Een eer die hem betaamt, als een der Edellieden.

Alf.

Zyn dood verdient een eer die ik betoon met pyn.

Vierde tooneel.

Licaste, Dorante, Alfonsus, Isabelle, Kleodorus.

Lic.

HElaas! myn Heer! dat wy nu hier gekomen zyn,

Vergroot uw smerte; want uw Zoon is wel gevonden,

Maar zoo mishandelt, door de talleloze wonden,

Dat hy niet kenbaar is van al 't vergote bloed,

Dat hem geheel bekladt. En zo ons dees zyn hoed

Niet had te recht gebracht, ik zou voorzeker duchten

Dat het uw Zoon niet was. De moorders voor haar vluchten,

Die hebben hem noch gants geplondert na zyn dood;

Wy zochten yverig naar hen; maar in dees nood

Zyn zy geweeken, en de straf daar door ontkomen.

Oor.

Wy hebben naar 't bevel van u hem meê genomen.

Gy kunt 't mismaakte lyk met mededogen zien.

Alf.

Myn zinnen staan bestort.

Kle.

Doch moet de wraak geschien.

Alf.

O hemel! wat is dit!

Isa.

Helaas!

Alf.

Wie moet niet schrikken,

Als hy dit Treurspel ziet, op elke oogenblikken?

Wat hart is zo verhart, dat het geen tranen laat?

Ween, Isabelle, ween, en hou de zelve maat

Die Vader houwt, beween uw broeder, stort uw traanen,

En wilt des hemels gunst om mededoogen maanen,

Zo zal Rechtvaardigheit de strat volvoeren, ach!

Myn kind, myn een'ge Zoon, moest gy dit hart gelag

Bezuuren, moest de moord u zoo ontydig scheiden

Van Vader. Waardig Kind, ik zal u haalt geleiden,

Daar gy my nu verwagt, en dit mishandelt lyk

Dat u gants niet gelykt, dat zal ik, tot een blyk

Van 't vaderlyk gemoed, een brave uitvaart geven,

En zo de Hemel my noch langer spaart in 't leven,

Zo zal ik aan de wraak gedenken; want myn bloed

Uw bloed dat noodigt my, en kookt van overmoed:

En deze wonden gaan zo diep in myn gedachten,

Dat myn verstand nu holt, den arm die u die brachte

Heeft my met u geraakt, en dat myn lot vertraagt

Geschiedt om dat myn ziel noch deez' elende draagt,

Daar gy van vry zyt, ik moet ook zo lang noch leven

Tot ik de moordenaars haar straffe heb gegeven,

Maar ach! waar tracht ik naar? helaas! myn magt die is

Te kleen, myn Zoon, ik geef genoeg getuigenis,

Hoe myn genegentheit de wraak een weg wil banen,

Maar ach! ik ben te zwak, en boet myn lust met tranen.

Vyfde tooneel.

Klarine, Alfonsus, Isabelle, Kleodorus, Fabritius.

Kla.

HElp, help; ik sterf van schrik.

Alf.

Hoe nu? zyt gy berooft

Van zinnen?

Kla.

Ach! ik beef.

Isa.

Wat deert u, zeg?

Kla.

Gelooft,

Ik heb...

Isa.

Wat hebt gy? spreek, laat ons niet langer wagten.

Kla.

Ik heb een spook gezien, Mevrouw, och! myn gedachten

Benaauwen my zo zeer, dat ik naauw weet, waar ik

My bergen zal, 't verschynt my yder oogenblik.

Alf.

Verliest gy uw verstand?

Kla.

Neen zeker, want myn oogen

Die hebben 't zelf gezien, dies ben ik niet bedroogen.

Zie daar verschynt het weêr; ik vlucht.

Alf.

Ach! 't is myn Zoon.

Isa.

Het is myn Broeders geest.

Alf..

Zyt gy niet by de doôn.

Myn kind? hoe komt gy hier? of komt uw geest hier spoken,

Om ons te melden, hoe uw varsche wonden rooken

Van 't laauwe bloed? of ben ik in een droom verwart?

Spreek op, wat meldt gy ons? is 't blyschap, of is 't smart?

Fab.

Myn Vader, schrik niet, want uw zoon is noch in 't leven,

Ik ben geen schim, noch spook, maar 'k heb my hier begeven,

Om u te melden hoe dat ik het doodsgevaar

Ontkomen ben, verheug u zelven dan, en haar:

Maar laat my toe dat ik myn rampen mag betreuren;

Want levende mag my het leven niet gebeuren,

En in dees nacht had ik myn vryheit al gezocht,

Had ik u door myn dood geen droef heit aangebrogt.

Wilt my dan naderen, en onbeschroomt omarmen.

Alf.

Ach! wil den hemel zich dan myner noch erbarmen,

Myn zoon.

Isa.

Myn broeder.

Kle.

Vriend.

Alf.

Ik heet u wellekom

Als een herbore zoon.

Fab.

Tot myn verdriet.

Alf.

Waarom?

Fab.

Om dat ik heb betrouwt die my nu heeft verlaten:

Ik heb gemint, en myn beloonster gaat my haten:

Ik dacht dat ik de trouw in beî myn armen had,

En nu ik 't recht bezie, heb ik 't bedrog gevat.

Die onder 't zwarte kleed haar ontrou hiel verborgen,

Van voren het verraad dat my nu wou verworgen,

En het onnozel bloed in deze nacht gestort,

Zou 't myne zyn, had ik haar voorneêm niet verkort

Door myn gezwinde vlucht, en onverwagt verbergen,

Waar door ik 't lyf behiel, om hare wraak te tergen;

De duisternis was my behulpzaam, en een poort

Die my beschutte, wyl een yzelyke moord

Door haar geschiede; want terwyl dat zy my zogten,

Ontmoette hen een man dien zy om 't leven brogten

Vermits zy hem voor my aanranden; want 't bescheid

Wiert haar benomen door de naare duisterheit,

Dies moest d'onnozelheit voor my het leven laten:

De galm van deze moord klonk voort door alle straten,

En wyl zy 't doode Lyk daar lieten, woud ik my

Verzek'ren voor 't gevaar; dies voegd' ik my daar by,

En trok het uit, en wou 't myn kleedren aan gaan trekken,

Om alle twyfeling ten vollen te bedekken;

Maar hoorende gerucht, zoo vlood ik voort van daar,

En smeet zyn klederen in 't water, dat ik maar

Bedekt mogt blyven, 'k liet het naakte lichaam leggen,

En myne hoed daar by, op dat die 't zag mogt zeggen

Dit is Fabritius, die na zyn dood noch is

Geplondert. 'k Heb my voort in deze duisternis

Tot hier begeven, om myn voorval te verhalen.

Wie zag ooit trouwe min met zulk een loon betalen?

Alf.

Myn Zoon, ik sta verzet om 't geen gy meldt, hoe groot

Is het geluk, dat gy ontkomen zyt de dood,

Waar op de Hertog zig gewislyk zal beroemen,

Maar 'k moet de ontrouw van Klimene ook verdoemen,

Waar meed' zy u nu heeft beloont; wel aan, myn kind,

Verlaat haar ook, nadien zy u niet meêr bemint,

En wilt het leven meêr als hare liefde achten,

En nu zy u verlaat, wilt u voor haar ook wachten,

Begeef u voort van hier, ontvlucht het woeden van

Den Hertog, die u doch steets zal vervolgen; dan

Verzekert gy uw lyf, uw leven, en uw Staten.

Fab.

Maar, Vader, zou ik dan Klimene zo verlaten?

Alf.

O ja! met recht, doordien dat zy u eerst verlaat,

Haar voorgang nodigt u tot dit gevolg: haar daat

Is trouweloos, wilt gy aan haar noch trouw betoonen,

Nu zy uw liefde met versmaatheit gaat beloonen?

Fab.

Helaas! of schoon myn Lief voor my afkerig is,

Haar schoonheit heeft geen schuld, myn Vader, 'k weet gewis,

Haar aangenaam gelaat, en tintelende oogen,

Zo vol aanminnigheit, die hebben geen vermogen

Van ontrouw by haar, zy houdt op van minnen; maar

Niet van bemind te zyn, schoon dat de ontrouw haar

Verzelt, noch zal de trouw in myn gedachten woonen:

Myn ziel bemint haar noch, schoon zy my haat: ô Schoone!

Ik heb my te vergeefs op uwen eed vertrouwt,

Doch blyf volstandig, schoon myn hoop blyf onvolbouwt.

Alf.

Laat af van deze reên: vlei niet dees ongetrouwe,

Wilt uw genegentheit door 't afzyn haar onthouwe.

Vergeet uw' laffe min, voldoe myn zorg, gewis

Uw eer tot voordeel, en tot uw behoudenis:

Laat dan myn raad u in dit voorval vry behagen.

Fab.

Maar Vader, zal ik...

Alf.

Zwyg, en wilt dit niet vertragen,

Weêrstreef niet meêr het geen uw Vader u gebiedt;

Vertrek naar Karels huis eêr u hier iemant ziet,

En neem uw gang, met het getal van weinig mannen

Voort naar Florencen toe, en wilt uw liefde bannen,

Daar heb ik vrienden die u veilig voor dees storm

Bevryden zullen, ga dan heen, of ik hervorm

Het Vaderlyke hart, om u met zorg beladen.

Isa.

Zou deze togt zo ver myn broeder ook wel schaden?

Alf.

Myn Isabel, gy voelt een averechtze pyn,

Dees reis die valt u zwaar in een verbeelde schyn;

Want zo het noodlot ons verdriet brouwt, wie is 't nader?

Als zuster toont gy u, ik handel als zyn vader.

Het is my meerder vreugd te hebben eenen zoon

Afwezend, als hem droef te tellen by de doôn.

Dees reis, die ik u raad, den Hertog zal bedriegen,

Ik zoek hier door zyn min, uw pyn in slaap te wiegen,

En deze zaal met rouw behangen, zal hem voort

Uw dood gelooven doen, te meêr, als hy myn poort

Uw wapens ziet bekleên; en om meêr schyn te geven,

Dat gy door zyn geweld benomen zyt van 't leven,

Zal ik 't rampzalig lyk, als of het u ten zoen

Geschiede, voor elks oog een brave uitvaart doen;

Dan zal geen mensch uw dood in twyfel kunnen trekken,

Dies geef u vaardig heen, de nacht kan u bedekken.

Fab.

Helaas! myn ziel die wordt van liefde en schrik beknelt,

Nu vrees ik myne vlucht, en dan het streng geweld,

't Welk my hier blyvende, door d'Hertog zou geschieden,

Dus kan ik levende myn dood geenzins ontvlieden:

Want 't zy ik hier verblyf, of dat ik ginder ga,

In elk een hoek volgt my een ry van rampen na.

Alf.

Nu breek dit marren af.

Isa.

Myn Broeder, moet het wezen,

Zoo neem uw tyd in acht, de starren moê gerezen

Zyn reets aan 't dalen.

Fab.

Wel, indien het wezen moet

Zal ik vertrekken, och! wat dat de schrik niet doet.

Alf.

Vaar wel, de hemel zy uw leidsman.

Isa.

Die behoede

U op dees tocht, en houw de ontrouw haar ten' goede,

Die u hier toe bewoog, ach Vader! kander wel

Rampzaliger in min, als Broeder zyn, ik stel

Hem by een die 't geval komt op den troon te heffen;

Opdat hem naderhand te zwaarder plagen treffen.

Alf.

Myn dochter... maar wat 's dit? hoe keert gy zoo verbaast,

Fabritius? spreek op.

Fab.

Ach! berg my met der haast.

Alf.

Waarom?

Fab.

Om dat ik ben door mijn vertrek verraden.

Dees vlucht door u geraên, zal my gewislyk schaden;

De Hertog komt met al zyn volk ons nader; en

Het toortslicht heeft my voor zyn oog ontdekt; ik ken

Nu niet ontvluchten 't kwaad, dat 'k trachtte te ontvlieden.

Alf.

Zal 't eene ongeluk na 't ander dan geschieden?

Fabritius, ga voort, verberg u in 't vertrek

Van Isabel. Ik hoor beneden al gesprek,

En ga de Vorst te moet dien ik wel eêr bezinde.

Isa.

Helaas! ik vrees dat hy myn Karel daar zal vinden;

Myn broeder laten wy uitblussen 't fakkellicht,

Zoo blyft gy ongezien. De zwakheit gaeren zwicht

Indien haar groot geweld komt schigtig overmannen,

En toorn by toorn, en kracht by krachten aan wil spannen.

Kar.

Het ligt is uitgeblust, 'k vertrek; maar 't is gedaan,

Hier komt de Hertog met Alfonsus weder aan,

Dies moet ik mijn besluit veranderen, en blyven,

En hooren 't oogemerk van Ferdinants bedryven.

Zesde tooneel.

Hertog, Alfonsus, Karel, Valerius, Krates, Mannillus, Licaste.

Her.

TErwyl uw ongeluk beklag verdient heeft, kom

Ik zelf, Alfonsus, met myn gantsche Adeldom,

Dat ik te kennen geef, hoe zich een Vorst, na 't hoonen.

Kan strafbaar, en daar by ook mededoogend toonen,

Ik heb de dapperheit, gehuisvest in een borst

Vol moeds, altoos bemint; maar als de hoogmoed dorst,

Om tegenstribbeling de Vorsten te verschaffen.

Dan is de Vorst verplicht, om zulk een kwaad te straffen;

Dit heb ik ook volbragt: en had uw trotse zoon,

Die nu gereekend wordt te zyn al by de doôn,

Myn Hoogheit niet misdaan, in 't byzyn van Klimene,

Hy waar noch levendig, hoewel ik niet derf mene'

Dat hy gesturven is; want by myn magt ik zweer,

In levende gedaant, zag ik hem daatlyk weêr,

Hoewel voorvluchtig; want verbaast door myn ontmoeten,

Gaf hy zyn oog uw huis, en aan myn oog zyn voeten,

Zoo dat ik naauwlyks weet in dees gelegentheit

Of't in der daad zoo is, dan of ik word verleid:

Dies bid ik u dat gy als een oprechten Vader

Aan ons de zaak ontdekt, want niemant gaat die nader

Als u en my, uw bloed hangt hier in wederwigt

Met myne magt; gy zyt tot deze zaak verpligt.

Alf.

Nu dat ik tot myn pligt vermaant word, laat uw ooren

Dan ook de klaagreên van my, oude en gryze, aanhooren;

En denk hoe zwaar het valt dat die een stut behoeft,

Daar van berooft wordt eêr hy 't steunsel heeft beproeft.

Myn hooge ouderdom, en afgeslete jaren,

Van u zoo lang gebruikt als zy u dienstig waren,

Die hebben veel beleid, maar nooit zoo veel gedaan

Dat in myn oude dag my iet te goê kan staan:

Myn zoon geteelt om in myn oude en zwakke dagen

Myn zwaren last, en 't juk te helpen onderschragen,

Die is my nu ontrukt; en daar myn hoop op was

Is nu helaas! verwelkt, gelyk als nietig gras;

Die schoone lente zon noch nauwelyks verschenen,

Is voor de zomertyd eiendiglyk verdwenen;

En ik, die zonder troost in droefheit leven moet,

Moet hooren dat men spot met zyn vergote bloed.

Wel aan, Licaste, kom en open de gordynen

Van 't Treurtooneel, laat hier 't mishandelt lyk verschynen

Voor d'Hertogs oogen, die nu niet gelooft dat hy

Gesneuvelt is, kom aan, voeg uw gezigt hier by,

En oordeel of dees, die niet roeren kan zyn voeten,

En zo verslagen leit, u kan op straat ontmoeten:

Hoe nu! wykt gy ter zyde en zyt gy zo bedeest?

Verbaast voor die gy nooit in 't leven hebt gevreest?

Kan dit mishandelt lyk u zo het hart ontroeren?

Waar henen zal de druk den Vader dan vervoeren,

Die steets het Treurspel van zyn doode zoon ontmoet?

Maar ik ben rekkelyk, ik weet wat dat het doet,

Ik word wel droevig, maar word nimmer onverduldig,

Door dien hy was aan u zyn lyf en leven schuldig;

Maar had myn dienst voor 't Ryk zijn misdaad voorgestaan,

Hem was meêr heil geschied, of minder kwaad gedaan.

Her.

‘De Vader klaagt met recht, en door de rouw bewoogen,

‘Schuift my bedektelyk mijn fouten onder d'oogen

En 'k voel my ook geraakt. Alfonsus, nademaal

Ik nu verzekert ben van zyne dood zo haal

De droef heit niet meêr op om onze ziel te pynen:

Maar wat doet Karel hier, en dat zo spâ, verschynen?

Kar.

Hier moet het veinzen my eenschursel strekken: Heer,

't Schynt ik gekomen ben, om altijt meêr en meêr

Elende en ramp te zien als ik wel meen t'ontmoeten:

Ik kwam hier om de rouw, des Vaders te verzoeten,

Door aanspraak, zo als ik, de tyding had verstaan,

Door het gerucht dat in dees nagt is omgegaan,

Hoe dat Fabritius elendig was verslagen;

Maar ach! ik mag dees uur, dat voorneem' wel beklagen,

Door dien zyn bleeke geest zo yselyk, en naar

My voorschoot, toonende zijn borst, 't bebloede haar,

't Mishandelt aangezigt, zo gruwelyk geschonden,

Dat het niet kenlyk scheen, de talleloze wonden

Die gaapten, d'aarde was bepurpert met het bloed,

Dat van zyn lighaam droop; zyn fiere overmoed,

Borst uit met zuchten, dat heel yslyk dreunde in d'ooren,

Zyn spraak, waar meê hy eêr de Joff'ren kon bekooren,

Was hees, en droevig; ik, door dit gezigt verbaast,

Ontweek het schriklyk spook, en vlood doe met der haast

Hier in, zyn Hoogheit is op 't zelfde pas gekomen,

En heeft ook moogelyk die nare geest vernomen.

Her.

't Is waar, een wyl verleên verscheen my ook die geest

Wiens spook gy my beduidt, hoewel van my gevreest

Was egter niet zo naar als gy my gaat verhalen.

Ik heb de spooken vaak geagt voor logentalen

Wanneer men die beschryft in al haar handel naar

En yzelyk. My docht dat dezen levend waar,

'k Weet van geen bleek gezigt, of tallelooze wonden.

Kar.

Zyn Hoogheit heeft gewis die zelfde geest gevonden,

Her.

Het geen my 't meest ontroert is 't wonderlyke beeld

Dat door uw zeggen my diep in gedagten speelt.

Alfonzus, vaar nu wel. 'k heb straf naar schuld gegeven,

Alf.

'k Geleid zyn Hoogheit.

Her.

Neen, door dien dit is bedreven

Zyt gy door uwe rouw van deze pligt verschoont.

Gy hebt genoeg aan my uw dienstbaarheit betoont;

Uw dienaar zal my wel tot aan de poort verzellen. bin.

Alf.

O Karel! nu gy dit zo aardig kunt vertellen

Verblyfik in uw schuld, en word daar door verpligt.

Kar.

Myn diensten zyn, myn heer, voorwaar van geen gewigt.

Doch heb ik noch een ding te zeggen voorgenomen.

Laat straks Fabritius, in onze wooning komen,

Terwyl hy ongezien zich veiligt voor gevaar.

Ik volg al ylend den verbaasden Hertog naar,

Zoek hem, zo 't doenlyk is, zyn voorneem' af te raden. hin.

Alf.

Fabritius, nu gy voor ditmaal zonder schade

Des Hertogs toorn ontspringt, zo maak u morgen voort,

Spoeit naar Florensen u voor 't opgaan van de poort.

Fab.

Myn heer...

Alf.

Ik wil van u geen tegenspraak gedoogen,

Gy kwetst door dit te doen, het vaderlyk vermoogen

't Geen u gebiedt, gy weet myn woorden zyn uw wet.

Omarm my noch voor 't laatst.

Isa.

Myn vrees is vast gezet,

Myn broeder zal zich niet dees wetten onderwerpen.

Fab.

Om uw gebod te doen zal ik myn kragten scherpen.

Vaar wel dan, Vader, en gy Zuster.

Alf.

Waarom zal

Fabritius naar my niet hooren?

Isa.

Het geval

Voert hem gewisselyk naar 't huis van zyn Klimene

Die hy bemint; en of dees smaat hem is verschenen,

Zyn liefde blyft tot haar gewislyk onverzet.

Alf.

Zo dient zo 't mooglyk is by tyds daar op gelet.

Zo dra den dag genaakt kunt gy by haar verschynen;

't Is nagt, neem nu uw rust.

Isa.

De Hemel laat verdwynen

Dees wolk van rampen die nu dryven om ons hooft:

Want nu ben ik ontstelt, en van myn vreugd berooft.



Derde bedryf.

Eerste tooneel.

Jacinte, Hertog.

Jac.

MYn Heer, dit is den hof waar in Mevrouw Klimene

Den hemel stadig smeekt met jammeren, en stene

Om weêrwraak, voor de dood, en 't lastig ongelyk

Haar Minnaar aangedaan, hier toont zy, tot een blyk

Van haar getrouw gemoed, door ongemene klagten,

Dat troost noch raad, noch iet haar droefheit kan verzagten.

Zy zoekt niet anders als de eenzaamheit; 't gemoed

Door rechte trouw verplicht, zyn druk en klagten voedt

Wanneer het missen moet 't geen het weleêer bezinde.

Zyn Hoogheit kan zich op dees plaatse laten vinden,

Want zy gewislyk komt. 'k zal u ten dienste staan,

Gy zyt genoeg bedekt door deze groene blaên

Her.

Uw goede voorzorg doet myn moeilykheit meêr groeijen

Als myne hoop, 'k verlang, doch vrees haar te vermoeijen

Door myn gezicht, 'k aanbid al haar aantreklykheit,

Doch schroom 't vertoorende gezicht, dat steets verbreidt

Het lyden, daar myn min haar heeft in neêrgedompelt.

De schrik verwint my al eêr zy my overrompelt.

Jac.

Gy moet u wapenen voor deze storm; en dat

Haar minnaars dood haar zelf heeft aan het hart gevat

Is wis en zeker, en als ik recht uit zal spreeken,

Geloof ik dat zy u zal nimmer eenig teeken

Van liefde toonen; en om dit te stuiten, moet

Gy haar vervoeren door geweld, en hier door doet

De List u krygen 't geen de Liefde u niet kon geven;

't Is beter magt gebruikt als door de min te sneven.

Her.

Zou ik de Schoone dan vervoeren door geweld?

Myn oordeel, en uw raad dient niet gelyk gestelt.

Een lydzaam hart voorwaar is meêr als groote schatten.

Wie kan de liefde, en 't geweld te zamen vatten?

Ik acht haar schoonheit veel: maar zoek die door geen dwang:

En wilze zyn gevleit, ik zal haar jaren lang

(Schoon dat haar afkeer my tot andre zinnen porde)

Beminnen, om in 't eind met min beloont te worden.

Jac.

Gy zyt verdraagzaam; maar het voorstel dat gy doet,

En is niet wettig; want het vrouwelyk gemoed

Heeft vremde vonden, en al haar getuigenisse

Komt in d'uitvoering; met haar voorneem' veel te missen,

En in zulk een geval verandert het te ligt.

't Is waar zy zyn wel aan de eerbaarheit verpligt,

Maar als d'eergierigheit haar harte komt bewegen,

Dan moet de droefheit weg, al strytz'er heftig tegen

Zy zal, door dit geval, verkiezen voor het graf,

Een kroon, sla dan myn raad, en voorstel geenzins af.

Ik weet het dat zy wenst hier toe te zyn gedwongen.

He.

Dit's dan de laatste raad, maar eêr zy word besprongen

Wens ik haar noch vooral te spreken, en te zien,

Op hoop of hare haar mogt voor myn liefde vliên.

Iac.

Gy kunt, terwyl zy ons nu nadert, dit volvoeren.

Her.

Jacinte, zie doch eens hoe haar de geesten roeren,

Zy schynt geheel ontstelt, haar aanzigt doods, en bleek.

Iac.

Gedoog, dat ik een woord of twee eerst met haar spreek;

En wilt zo lang doch in dees wandelplaats verblyven.

Her.

Ik zal in d'eenzaamheit myn liefde een wet voorschryven.

Tweede tooneel.

Jacinte, Klimene, Hertog.

Iac.

MEvrouw...

Kli.

Jacinte gaat, en laat my hier alleen.

Iac.

Maar zo de Hertog...

Kli

Gaat, en wilt u van dees reên

Onthouden, 'k vloek dien naam, en wilder niet van horen;

Her.

‘Ach! ik onlukkige! wat lot is my beschoren?

Iac.

Ik heb zijn Hoogheit dit al lang genoeg gespelt,

Haar ingenome haat wordt nimmermeer verstelt.

Her.

Wel aan laat ons nu gaan, en uwe raad volvoeren,

Myn tegenwoordigheit zou haar noch meêr ontroeren. binnen.

Kli.

O blinde leidsman, hartentrekker

Der Minnaars, die gy door de hoop

Gestadig strekt een morgenwekker,

Hoe steltge u zoet voor bloed te koop;

Gy roemt u dat de dood moet wyken

Voor uwe magt, en gy betoont

Aan my, helaas! verkeerde blyken,

En hebt myn Minnaar niet verschoont.

Kom aan, betoon nu eens te deegen,

Uw kracht, of laat ten minsten toe,

Dat hy door my wordt weêr verkregen,

Om wien ik schrei zo droef te moê;

Of laat my sterven, want het leven

Is lastig, voor die 't leven haat;

'k Wil graag met myn beminde sneven;

Hy is myn troost en toeverlaat.

De Zon die my nu komt bestralen,

Wyl 'k zwanger ga van droefenis,

Komt nergens dan om te verhalen,

Hoe dat mijn Lief een schaduw is.

De lelien, die blanker schenen,

Als 't licht, die schynen nu heel zwart,

Verbeeldende, dat ik die gene

Verstrek, die voel hoe't moorden smart.

De alder levendigste rozen,

Die schynen in dit oogenblik,

Niet van haar eigen kleur te blozen,

O neen! Ik zie al, en ik schrik,

Hoe dat zy doorgaans zyn beladen,

Gesprenkelt, met het laauwe bloed

Van hem, die d'Hertog kwam verraden,

In zulk een bozen overmoed.

Zy toonen door gemengde kleuren,

Dat ik gestadig, om de dood

Van myn Fabritius moet treuren,

Tot dat ons leed wordt even groot.

O! droeve oorzaak van myn klagten,

O! Minnaar! wiens gestaltenis,

Verblyven zal in myn gedagten,

Zo lang den adem in my is;

Verwyt my niet dat ik noch leve;

De dood hadt my al aan uw zy

Gevoegt, zo ik had kunnen sneven

Met myne kwelling die ik ly;

En zonder u uit 't hart te jagen,

Uw medeminnaar, waart gewraakt,

Gezint om onze vreugd te plagen,

Heeft ons gelyk in 't hart geraakt;

Zyn haat goldt u, en my het leven.

O hemel! in wat ongeval

Ben ik zo onverwagt gedreven?

Wie is'er die my troosten zal?

Wie dacht zo onverwacht t'ontmoeten,

Voor vreugd de droef heit? al te snel

Brak ons geluk zyn glaze voeten,

Verdwynend' als een waterbel.

Nu zie ik, hoe het zoet der weereld

Omringt wordt met een bitt're kring,

En dat geen staat, hoe schoon bepeerelt,

Bevryt is van verandering.

Nu ik myn Minnaar heb verloren,

Verlies ik alles wat daar is.

Maar ach! wat kom ik hier te horen?

Dit port me tot ontsteltenis,

Ik voel, ik zie de aarde beven.

Helaas! ik zie de bleeke geest

Van hem, die stadig, in zyn leven,

Myn trouwste minnaar is geweest:

De schrik is my aan 't hart geslagen,

Waar schuil ik doch, aan welke zy?

Myn beenen kunnen my naauw dragen,

Myn hart verflaauwt. Ay my! ay my!

Derde tooneel.

Fabritius. Klimene.

O Karel! wat voor dank zal ik, getrouwste vriend,

U schuldig blyven, voor den raad die my zo dient

In dit geval? ô Myn! ô donkerst' aller wegen,

Ik heb door u het eind van myne hoop verkregen;

Ik ben door u geraakt, daar al myn ongeval;

Indien 't de Hemel wil; op 't laatst eens einden zal.

Maar zacht, ik dien de Myn voorzigtig te bedekken,

Opdat ik onbedagt my zelf geen hinder strekke,

En openbaar het geen tot noch verborgen is.

O leidster die my leidt door deze duisternis,

Gy zult my nu geenzins in dezen hof ontslippen.

Maar hoe: hier zit zy met de dood verf op haar lippen,

Zo naar, en eenig, ach! waar komt het eindelyk toe

Klimene, oor zaak van myn ramp en elend, hoe!

Onttrekt gy my uw licht, en aangename stralen.

Ay laat doch, eêr gy sterft, een lonkjen op my dalen,

Op my die nimmer op uw ontrouw heeft gewraakt,

En gun dat my de dood met u een einde maakt,

Opdat... maar ach! wie komt ons met zyn byzyn te gen?

Ik hoor gerucht, en dien my haastig te verbergen.

Vierde tooneel.

Hertog, Klimene.

Her.

't GErucht dat ik vernam dreaf my weêr herwaards aan.

Ik moet eens haastig zien wat onder deze blaên

Mag schuilen, ach! ik schrik! wat komt zich hier vertoonen,

Klimene, Lief; zyt gy 't? Zyt gy 't, myn overschoone,

Die hier nu sluimert? hoe! wie maakte dan 't gerucht

Dat ik vernam? maar ach! wat 's dit! ik wordt beducht

Haar aangezigt ziet doods, de oogen styf gesloten,

Haar wangen kouwt als ys, zy heeft het lot genoten

Dat yder treffen zal, ô! overschoone Maagd!

Wat heeft u zoo beknelt, dat u het licht mishaagt?

O wreede schikking van een noodlot onrechtvaardig,

Op my te stuurs gekant, hoe toont gy zo boosaardig

Uw strafheit tegen my? betoont gy steets uw haat,

Aan een die zich geheel op uwe magt verlaat?

Most zy, waar van myn vuur zyn oorsprong heeft genomen

Ontydig sterven? en kost gy uw magt niet toomen

Aan dees onnozele? maar ach! wat ga ik aan?

Het is vergeefs betigt, die nimmer heeft misdaan.

De ongemeene rouw die maakt my onverduldig,

Ik ben alleen aan 't leed van myn Klimene schuldig;

Want hadt men door myn last haar minnaar niet vermoort,

Men hadt van haar geen rouw, noch my geen kwaad gehoort.

Kli.

Helaas!

Her.

Zy zucht, ô vreugd! hier is noch hoop van leven.

Kli.

Fabritius, myn Lief, wat heeft u hier gedreven?

O! aangename geest, die myne ziel bezit,

Ach wat begeert gy doch?

Her.

Haar brein dat is van wit

En reden gants berooft.

Kli.

Komt gy my noch vertoogen

Uw onverwachte dood? en stelt gy my voor oogen,

Dat zo gy my niet hadt bemind, dat gy noch zout

In 't leven zyn? zo hebt gy my te veel mistrouwt.

Ik dacht niet dat myn liefde u zou een grafsteê delven.

Her.

Neen, schoone ziel, ontwaak; want gy bedriegt u zelven.

Kli.

Myn waarde minnaar, wat dryft u dan herwaards aan?

Wat maakt u zo bezwaart? of komtge om my te raên

Tot afstand van de wraak die 'k moedig heb beslooten?

Of aan te raên, dat ik het blanke staal zal stooten

In d'Hertogs borst, en zo zyn straf rechtvaardig maak.

Spreek op, ey spreek, want ik beloof u zulk een wraak,

Als gy begeert. De moord die aan u is bedreven,

Vereist dat d'Hertog ook benomen wordt het leven.

'k Zal in 't gezigte van Ferrare dan zyn dood

Bevorderen zo gy my tot dees aanval noodt.

Her.

Dit dreigen kwetst my niet, noch kan myn hart vervaren.

Hoewel ik weet dat zich myn ziel moet meêr bezwaren,

Die zwaarder is gekwetst, door een zeer diepe wond

Die 'k in dees boezem draag, die toeneemt t'elker stond,

Als ik uw schoonheit zie. Mevrouw, toon doch meêdoogen

Aan my elendige, ay open uwe oogen,

En zie met wien gy spreekt, betoom u zelve doch.

Bedaar, sla geen geloof aan 't ydele bedrog

Dat u voor d'oogen waart, en wilt uw droefheit to 

Gy zyt door hevigheit, helaas! gants opgenomen

Kli.

Helaas! wien zie ik hier?

Her.

Een Hertog die u mint.

Kli.

Een moorder van myn Lief, en aldertrouwsten vrint

Helaas! ik meende hier Fabritius te vinden,

En 't is zyn Moordenaar; durft gy u onderwinden,

Om my te toonen 't geen myn ziele hinder doet?

Zyt gy noch niet vernoegt met het vergoten bloed?

Most gy de schaduw my ontydig noch berooven?

Her.

't Geen gy van spokery, en geesten wilt gelooven

Is eêr belachelyk, als antwoord waard, Mevrouw,

Is hy gesneuvelt, 't is om 't schenden van zyn trouw:

En zo ik my had in uw byzyn laaten hoonen,

'k Had nooit de hoop gehad dat gy my gunst zou toonen;

Maar om myn eer en d'uwe is dit ter hand gevat,

En waar myn liefd' gering, 'k had minder haat gehad.

Kli.

Gy moedigt mynen haat en gramschap door dees  

Is niet het waardigste dat d'aarde kon betreden,

En zonder wien dat ik het leven niet en acht,

Door uw bevel, helaas! zo wreed ter dood gebragt,

En in myn byzyn? zou die daad myn min verwekken

Ban dit uit uw gemoed, die hoop zal ydel strekken;

Want hoe g'hem meerder haat, hoe ik hem meêr bemin 

Zyn beeltenis dat blyft gestadig in myn zin.

Gy hebt door zyn verlies in 't minste niet gewonnen;

Dies houdt u vry gerust, en wilt my niet misgonnen,

Dat ik dien noch bemin, dien 'k levend heb bemint:

Ik ben om u tot geen veranderen gezint.

Her.

Mevrouw, ik kan uw toorn, die recht is, niet verdoemen

Maar mogt g'hem Minnaar, ik mogt hem myn vyand noemen,

Was hy u aangenaam, hy was by my verdagt:

Zyn stout bestaan heeft hem in dit verdert gebragt:

En nu Fabritius niet meêr is in dit leven,

Zo is uw hoop gants uit. Hy kost zyn hart u geven;

Maar met geen kroon verzelt, die ik u met myn min

Gelyk opdraag; verkeer dan d'oude en straffe zin;

En denk men doet veel om een grooten naam te dragen.

Doch wyl ik speur dat u myn redenen mishagen,

En u myn woord verveelt, neem ik voor deze maal

Myn afscheid. Vaar dan wel, Mevrouw, de Hemel daal

Met zegen op u af, en wil uw rouw vertroosten.

Kli.

Zo lang de zon zyn hoofd verheffen zal uit 't oosten,

Zo lang de zilvre maan in haar gareelzel gaat,

Zal ik volharden in de droefheit, en de haat

Die ik u draag: gy zult van my nooit troost verwerven.

Fabritius de ziel, de dood dit lyf zal erven.

Vyfde tooneel.

Fabritius, Jacinte, Klimene.

Fab.

DE Hertog is gegaan Klimene blyft alleen.

Helaas! zy zugt, 'k zal eêr zy gaat haar tegentreên,

Maar, ach! wie komt op nieuw myn voorneem weder storen?

Jac.

Mevrouw, het lichaam van uw Minnaar word beschoren

Een schoone uitvaart, vol van pracht, en kostlykheit,

De Tombe, die hem zal bedekken, wordt bereid

Van kostlyk marmer-steen, doorluchtig uitgehouwen:

Van uwe galery kunt gy het al beschouwen,

Wat hier vereist wordt, zo 't verlichten kon uw pyn.

Gewis de toestel zal heel schoon en prachtig zyn.

Kli.

'k Zal door 't gezigt myn hart voor 't laatste dan vernoegen.

Fab.

Vertoef, en wilt geenzins uw oogen der waarts voegen,

Bezie d'onlukkige Fabritius, die gy

Zo ontrouw zyt.

Jac.

Helaas! ach! waar verberg ik my,

Ik zie Fabritius geest hier voor myn oogen waren. bin.

Fab.

Ondankbre Schoonheit! is 't geheugen weg gevaren?

Gy vlucht, dit raadt u niet als uw lichtvaardigheit,

Houw stant, ontrouwe, en hoor wat u myn liefde zeit,

Zy wil uw ontrouw en verradery beklagen.

Kli.

Ay my! wie komt myn trouw, en zuiverheit belgen

Zyt gy 't Fabritius, of is 't uw waarde ziel,

Die my wel eêr in min en koesteringen hiel?

Een dikke schemering verduistert myne oogen.

Zyt gy 't? of is 't uw geest, of ben ik heel bedroogen?

Fab.

Ik ben geen geest, ô neen! ik ben die minnaar noch

Die staâg getragt heeft om u toegedekt bedrog

T'ontzielen, het is waar, ik heb hier door verloren

Myn hoop, maar 't leven niet; schoon dat my was beschoren

Dat lot; ontrouwe, 'k leef, maar geenzins weêr voor  

Ik ben de valsheit, en uw vleieryen schuw,

En durf niet meêr den naam van liefde hooren noemen.

Kli.

Helaas myn ziel, komt gy myn trouwheit zo verdoemen?

Fab.

Dees reên gaan my niet aan, maar d'Hertog, die myn hoop

Verydelt, gy, gy hebt zyn liefde beter koop,

Als ik de uwe.

Kli.

Ach! verlaat doch deze reden,

Gy moordt myn ziel hier door, wat voor lichtvaardig heden

Hebt gy aan my bespeurt, dat gy u dus misnoegt?

Fab.

't Ontkennen is het best, dat nu uw ontrouw voegt.

Maar gy zyt overtuigt, uw woorden, en uw eeden,

Diege aan den Hertog in myn byzyn gistren deede,

Die hebben u ontdekt, hoe brakt gy het ontzag,

Uw eed zo eereloos? wat most ik hooren? ach!

Die geen, die ik met recht voor eeuwig mag verdoemen

Die hoorde ik u Lief, en uytverkoren noemen,

Dit 's dan de liefde, en de trouwheit die gy my

Zo vaak gezworen hebt, die zet gy aan een zy.

Hoe is het mogelyk dat ik dit kan gedoogen?

Kli.

Helaas! nu hoor ik eerst waar door gy zyt bedrogen

En hoe gy t' onrecht hebt uw haat op my gevat,

'k Was eerst verbystert in dien doolhof, maar nu schat

Ik my gelukkig, want ik zal u nu betoonen,

Myn Lief, dat geen bedrog in deze borst kan woonen,

Veel min een haat op u: en dat ik gistren met

Den Hertog sprak, dat was onwetend, door 't belet

Der duysterheit, geloof, geloof my, myn Beminde,

Dat ik niet anders dagt dan u voor hem te vinden,

En 't geen ik sprak dat was aan u, niet aan die geen

Die ik vervloek, en haat, myn waarde Minnaar, neen!

Gy huisvest maar alleen in deze ziel; getrouwe,

Laat dan de Minnenyd geen wooning in u houwe,

En is myn trouw gemoed voor uw gezigt misleid,

Men wyt het my niet, maar alleen de duisterheit.

Fab.

't Onstuimig bloed komt door dees reden tot bedaren.

Kli.

Mijn Lief, laat d'achterdocht vrymoedig van u varen;

Beproef myn trouwheit vry, die zal genoeg bestaan,

Want zo gy vluchten wilt, 'k zal willig met u gaan,

Om 't zoet en zuur gelyk uit eene schaal t'ontfangen,

Ik zal in 't grootst gevaar naar geen ontzet verlangen,

Indien ik tot myn eind mag stadig by u zyn.

Gy zyt myn troost en hulp in alderhande pyn.

Fab.

Na myn beschuldiging zyt gy noch heel geduldig,

Myn Lief, wat ben ik u voor deze weldaad schuldig?

Gy waart verleid, en ik met u in 't zelfde net,

Nu heeft uw trouwheit my hier weder uitgered,

Hoe zal ik dezegunst naar haar waardy vergelden?

Kli.

Laat van die reden af, myn Lief, maar wiltme melden

Hoe gy de handen van de moorders zyt ontsnapt.

Zy meenen dat uw bloed al lang is afgetapt,

En ik mag u, o vreugd! noch levendig omermen.

Fab.

De hemel, Lief, wou my voor dat gevaar beschermen.

Myn leven is al door een anders dood betaalt;

Want door de duisternis zyn zy geheel verdwaalt,

En een onnooz'le most voor my zyn leven laten.

Nu roept men dat myn geest gaat spooken door de straten,

En 't word ook vast gelooft; dies dien ik my vooral

Bedekt te houden, en als 't u gelieft, zo zal

Ik met u naar het huis van Karel voort vertrekken,

Daar zyn wy veilig; hy kwam my dees Myn' t'ontdekken,

Waar in ik ongezien, en onder d'aarde door

Beklimmen kan dit hof.

Kli.

Hoe zorgt de Hemel voor

De zyne; laat ons dan terstond van hier gaan vlieden,

Eêr u het volk ontdekt, of listig komt bespieden;

Ik zal u volgen waar dat gy my henen leidt;

Vertoef maar wat, tot dat ik al myn kostlykheit

Verzamelt heb, zo vlied ik best dees wolve muilen;

'k Ben hier weêr voor de nacht, wilt u in 't groen verschuilen.

Fab.

'k Zal u verwachten, schoon de eenzaamheit my smart

O Hemel! wie zag ooit een handel zo verwart...

Maar 'k zie Jacinte, die myn Lief altoos bezinde.

'k Zal zien of ik haar meê tot vluchten reed kan vinde.

Zesde tooneel.

Jacinte, Fabritius.

Jac.

HElaas! ik kan de schrik, die ik heb opgevat,

Noch niet vergeten, ach! wat nare geest was dat

Die my terstond verscheen? myn leden staan en beven.

Doch ik ben d'oorzaak dat Fabritius van 't leven

Berooft is, dies is het geen wonder, dat hy my

Gestadig navolgt.

Fab.

Wat aanhoor ik?

Jac.

Indien hy

Noch eens verscheen, ik zou 't verborgen gants ontdekken;

Maar wat mag ik my zelf tot ydle vrees verwekken.

Ik gâ...

Fab.

Vertoef, blyf staan.

Jac.

Ach! dit 's de zelfde geest,

Die my verschenen is! hoe is myn hart bevreest.

Genade, ô goede geest, wilt doch myn fout verschonen,

Nadien ik naakt en klaar myn misdaad zal vertonen:

En ik wel zweeren wil, dat ik u, noch Mevrouw,

Nooit weêr verraden zal.

Fab.

Hoe brakt gy dus uw trouw,

Ontrouwe! zeg my voort wat dat gy hebt bedreven;

Want 'k weet uw schelmery, en zo gy in uw leven

Wilt vry zyn, zo ontdek my alles wat gy weet,

Of anders zal ik u tot een geduurig leed

Vervolgen, en u staâg heel ongenadig plagen,

Tot gy het al bekent. Dies wilt het niet vertragen.

Of ik...

Jac.

Och naak my niet, want ik 't u alles zal

Ontdekken wat ik weet; 'k beken het ongeval,

Dat u getroffen heeft, dat is door my gebrouwen,

Op hoop van s'Hertogs gunst, en goede loon.

Fab.

Ontrouwe,

Vervloekte Moorderes.

Jac.

Vertorent u doch niet?

Maar hoor naar 't eind, want hier is noch al meêr geschied.

De Hertog, door myn raad, die heeft noch vast beslooten

Om uw Klimene, door de hulp van zyne Grooten,

Te voeren uit de stad, en dat zal deze nacht

Geschieden.

Fab.

Wie had op die ontrouw ooit gedacht?

Jac.

Nu heb ik u ontdekt al wat ik heb bedreven,

Dies bid ik dat gy my tot gaan wilt vryheit geven;

Want ik in 't minst niet meêr van uwen handel weet.

Verschoon my.

Fab.

Snoode.

Jac.

Ach!

Fab.

Uw straf staat al gereed.

Jac.

Ik bid, laat ik gena van uwen toorn ontfangen.

Fab

Ga heen, en wacht u voort van zulke slinkse gangen.

O Hemel! wie hadt op dees boosheit ooit gedacht?

Waar toe heeft Gierigheit, en Staatzucht haar gebragt?

Maar ach! dees maaren doen myn hart geheel ontroeren,

Nu dat de Hertog myn Klimene wil vervoeren.

Ik weet geen uitkomst. Doch ik hoop op hare trouw,

Zy zal wel volgen daar ik heen vlucht: schoone Vrouw,

'k Heb in dit voorval weêr een andre raad genomen,

Uw trouw heeft my gehart, dies heb ik niet te schromen.

