

Voorberigt.

Dit Vreugde Feest, opgesteld zynde in het oogmerk van het zelve aan onzen Schouwburg op te dragen, zyn wy, door het verbod op denzelven gekomen, en eenige andere omstandigheden of belangen, in dat voornemen verhinderd geworden: doch, om den Lief hebberen te vergenoegen, hebben wy niet kunnen nalaaten het zelve, (hoewel wat laat) door den Druk gemeen te maaken.

De Vaarzen zyn geschikt haar de muzyk van zeker divertissement my door Mr. le Roi, Balletmeester van onzen Schouwburg, ter hand gesteld, met wiens behulp wy ook de woorden volgens de nooten, en den dans op zyn plaats gevoegt hebben.

Wy houden ons echter verzekerd dat het zelve aan een yder zo zeer niet zal behaagen, in het leezen, als het mogelyk wel zoude gedaan hebben, indien men het zelve in zyn vollen
 luister had zien vertoonen, dewyl de vleijende begoocheling der lieffelyke Muzyk, en de behendige leevendigheid der aangename Danskonst, aan het zelve niet weinig çieraad zoude hebben toegebragt, en waar van wy de uitwerking zonden gezien hebben, indien den Schouwburg met het zelve geöpend ware geworden: dat, mogelyk, niet kwaad zoude geweest zyn.



Aan myne waarde landgenoten.

Hoe lieflyk is den dag, die ons naar wensch bestrald,

Hoe heerlyk is ons Lot, myn waarde Landgenoten,

Nu Friso, 't overschot der eedle Oranje-loten,

Met algemeen gejuich van 't Volk, word ingehaald!

Wy zien, op elks gezicht, de blydschap afgemaald.

Nooit moet die vreugd vergaan: maar, dag op dag, vergroten!

De Bron van ons geluk is uit zyn bloed gesproten.

't Is billyk dat de deugd in vollen luister praalt.

Helpt my het vrolyk Feest dan van zyn aankomst vieren;

Ontfangt dien dierbren schat, dat schoon, dat hemelsch pand,

De heilige afkomst der beschermers van ons Land;

Bekranst zyn waardig hoofd met Palmen en Lauwrieren;

Met recht word de eedle deugd van zulk een held bekroond,

Die yders liefde wint, en yder liefde toont.

N.W. op den Hooff.

