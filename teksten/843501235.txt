

Cleomenes.

Treurspel.

Eerste bedryf.

Eerste tooneel.

Ariarates, Cleomenes.

Ariarates.

WAt swarigheid, myn Heer, benéveld uw gedachten,

Hoe! Cleoménes, moet ik op myn' komst verwachten,

Dat gy, die nimmermeer besweekt in tégenspoed,

Nu zucht, én tékens toond van een ontstéld gemoed?

Moet ik, na weinig tyds dat wy te Schodra scheiden,

Gy, om Theóxena als bruid hier heen te leiden,

Ik, om myn vader nóch te spreeken voor zyn dood,

U vinden in een staat die myn verdriet vergroot?

Wat onheil tréft uw ziel? wat maakt u zo verslaagen?

Vergunme uw antwoord dóch, nu ik 't u af durv vraageu,

En zégme, indien 't mag zyn, myn Heer, wat de oorzaak is,

Dat ik in u bespeur zulk eene ontstéltenis?

Cleomenes.

Myn Heer, de ontstélt'nis, diege in myn verandert weezen

Bespeuren kunt, is uit geen tégenspoed gereezen;

't Is iet geheims, 't welk my de zinnen zo ontroert,

Dat myn gedachten als verrukt zyn, én vervoert.

'k Sta tusschen hoop, én vrees; word my de vrees benoomen,

Wat isser dat ik hier niet zal te boren komen?

Ja, vriend, zo my 't geluk zo mildelyk bestraalt,

Zie ik een stroom van zeege op my reeds afgedaalt.

Hoor dan de réden van myn vreezen, én myn hoopen;

Twe maanden zyn nu, sint wy kwaamen, al verloopen,

En 't was bestémt dat, op onze aankomst, alles zou

Vervaardigt weezen tot de prinselyke trouw.

Maar kóning Gentius, zo dra hy had vernoomen

De schoone bruid, die hier mét weêrzin is gekomen,

Waar aan prins Attalus verlooft is, doet terstont

Opschorten al wat wierd vereischt by 't trouwverbond.

Dit bragt in ieder een verscheidene gedachten.

Theóxena, die zulk een lót niet dorst verwachten,

Staat heel verstélt; de prins houd echter ernstig aan,

En bid de kóning dat de trouwdag voort mag gaan;

Maar vruchteloos; hy vraagt zyn vader na de réden;

Die paait hém met wat hoop, én veel omstandigheeden,

Ten laatsten, ziende dat de prins mistroostig wierd,

Heeft hy hém in zyn' hoop wat meerder bót gevierd,

En vast gestélt, van daag aan Hammon raad te vraagen,

Door 's priesters mond, óf hém dit huuw'lyk zou mishaagen.

Nu wacht men antwoord; én in déze gallery

Zal ons de Vórst de zin der Góôn ontdekken: wy

Verwachten zyne komst, door dien hy, na het bidden,

Alleen in 't binnenkoor gegaan is, om, in 't midden

Der priest'ren, Hammons zin te hooren uit zyn' mond.

Ariarates.

Hoe! staat Theóxena dan toe, dat op die grond

Haar trouw werd uitgestélt, én mét die schyn van réden?

Cleomenes.

Zy heeft de Hémel om dat uitstél zélf gebéden.

Zy is hier tégen dank gekomen, én zy klaagt

Gestadig, dat haar die gedwongen trouw mishaagt.

O Góôn! laat u die ook mishaagen, laat haar zinnen

Volstandig zyn, om nooit Prins Attalus te minnen;

Vernietig déze trouw. Ariaratés, ach!

Myn leeven, óf myn' dood, hangt aan déze ééne dag.

Ariarates.

Hoe! aan déze ééne dag?

Cleomenes.

O ja, ik ben verlooren,

Zo my de Hémel zulk een noodlót heeft beschooren,

Dat déze dag de trouw volvoerd wérd; ja, ik acht

Myn leeven niet, zo haast dit huw'lyk is volbragt.

Ariarates.

Mind gy Theóxena?

Cleomenes.

O ja, 'k heb onbezonnen,

Vergeetende wie 'k ben, zo stout een daad begonnen;

Ik weet wél dat ik heb iet reukeloos bestaan;

Maar zie myn grootsch gemoed, in zulk een opzét aan.

Al bén ik slécht van staat, al kén ik vriend nóch maagen,

Al weet ik niet wie my heeft onder 't hart gedraagen,

Al zyn myne ouderen tót nóch my onbekénd,

De Hémel heeft zyn' gunst op deze borst geprént;

Die star, die ik bedék mét veel omzichtigheeden,

Zal, zo 't órakel spélt, my doen een' troon betreeden.

En, zo de trouw nu werd vernietigt, 'k beeld my in,

Dat ik Theóxena ontfang als koningin.

Ariarates.

Is dan, als 't huwelyk mét Attalus blyft steeken,

Uw liefde aan haar beként, haar weêrliefde u gebleeken?

Cleomenes.

Wie is zo reukeloos, dat hy zyn liefde zou

Ontdékken durven aan die koninglyke vrouw,

Tén zy een koninks kroon versierde zyne haaren?

Ariarates.

Wat hoopt gy dan, wyl gy haar niet kunt évenaaren

In sttaat, ên dat haar trouw licht heeden werd volvoert?

Cleomenes.

Uit laatste is 't maaralleen dat my de ziel ontroert,

Voor 't and're, héb ik zo veel minnelyke blyken,

Dat ik my licht verbeeld de zeege wég te stryken.

Hoor dan in 't kort, myn Heer, wat my zo moedig maakt;

Ik bén door haare gunst tót hooge slaaf geraakt,

Door haar, is my de staf als Veldheer opgedraagen,

Ik kon haare oogen mét myn byzyn nooit mishaagen,

Wat ik tót hind'ring van haar huw'lyk héb geraân,

En voorgestélt, heeft zy blymoedig toegestaan;

Zy bad haar Vader, wyl zy eindelyk moest scheiden,

Of ik haar, als gezant, mocht herwaarts heen geleiden,

Zy heeft my ménigmaal ontdékt, dat déze trouw,

Door Vader aangeprést, haar dood verhaasten zou.

Wie durft op zo veel blyk geen meerder gunst ver wachten?

Inden de Hémel maar verhooren wil myn' klagten,

Myn min begunstigen door 't huw'lyk af te slaan,

Dan bén ik te eenemaal in myne wénsch voldaan.

Maar'k hoor gerucht. Het is de Kóning, 'k zal nu hooren

Wat my de gódspraak heeft in myne min beschooten.

Voldoe uw plicht, begroet Theóxena. Misschien

Zal ik een' wensch'lyke, óf een dood'lyke uitslag zien.

Tweede tooneel.

Gentius, Attalus, Didos, Cleomenes, Evander, Atis, Lyfwacht.

Gentius.

MYn Zoon, nu zult gy zien het wit van uw verlangen;

Wy hébben eindelyk 't besluit der Góôn ontsangen;

Dóch, eer ik dat ontdék, wilde ik u op uw' plicht

Doen dénken, door een kort, dóch nódig, voorbericht.

Gy weet met wélk een' zucht ik te uwaarts bén genégen,

Dat al myn wélstant, aan uw wélstant is gelégen,

Dat ik, mét óverlég, én raad, én ryp besluit,

Voor u, Theóxena verkoos tót eene bruid.

Maar ónderzoek niet, wyl de tyd het zal ontdékken,

Waarom ik 't huw'lyk niet deed na uw wensch voltrekken?

Dénk niet dat my bewoog, óf droom, óf spook, óf schyn

Van iets, dat beelden van verbaasde zinnen zyn;

't Spruit uit eene oorzaak die ons Hammon zal verklaaren;

En ik, gezint om, na die godsbraak, voort te vaaren,

Zal dézen dag met vreugde, én vórstelyke pracht,

Uwe écht zien op het grootst en heerelykst volbracht,

Of u voor eeuwig van die zoete hoop versteeken.

Nu wil ik, hoe de zaak ook uitvalt, tégenspreeken

Noch klaagen hooren; maar vernoeg u mét de wil

Der Góden. Didós lees. Een ieder houd zich stil.

Didos leest.

Indien uw Zoon word aan Theóxena verbonden

Door 't Huwelyk zult gy verliezen staat, én kroon;

De Prins zal sneuvelen, wyl 't Kroonrécht is geschonden,

Ten zy yvert om zyn Vyand eerst te doôn.

Attalus.

O Góden!

Gentius.

Zie nu het gevaar dat ons komt dreigen.

Kan uw verkeerde zin nóch na dit huw'lyk neigen,

Dat my berooven zou van kroon, én staat? neen zoon!

Zoek liever moedig naar de hand die u wil doôn,

Vervólg die vyand, én betoon dat u het leeven

Zo waard is, als 't vermaak dat eene bruid kan geeven.

Bedank myn' zórg, die, door 't opschorten uwer trouw,

Zo waard een leeven, als het uwe is, bergen wou,

En wilt, voor dat genót, uw eigen wélstant kiezen.

Als 't huw'lyk word volbragt zal ik myn' kroon verliezen,

Gy sneuvelen, indienge uw vyand niet verkloekt.

O Góôn! wat houd ons, dat men voort die schélm niet zoekt,

Hém naspoort, om niet meêr dat groot gevaar te vreezen?

Ach! had 't Orakel ons zyn schuilplaats aangeweezen,

Zo mocht ik hoopen, dat hy heeden wierd van kant

Geholpen, door 't beleid van uwen dapp'ren hand.

Maar laaten wy, nu dit ontbreekt, mét érnstig poogen,

De Góôn verplichten, dat zy hém ontdékken moogen.

Laat ons niet rusten, want myn wélstaat hangt daar aan,

Gelyk uw leeven. Zoon, 'k laat alles op u staan.

Verban de liefde, en prént alleen in uw gedachten,

Door wélk een middel gy uw vyand eerst zult slagten,

Vertraag niet langer zulk een heerelyke daad.

Tégent Didós ter zyden.

Hoor, Didós. blyf, én steun de prins met uwe raad.

Gy weet myn oogwit; stél zyn minnent hart te vreeden

En tracht, zo 't mooglyk is, zyn driften te overreeden

Tégen Cleoménes.

Gy kunt Theóxena ontdékken, wat de Góôn

Beslooten, in de trouw van haar, mét myne zoon.

Derde tooneel.

Cleomenes, Attalus, Didós.

Cleomenes.

MYn Heer, ik zie, hoe tót verzeek'ring uwer staaten,

Het lót wil, dat gy zult Theóxena verlaaten;

Dat ook uw fier gemoed, met groote ontstéltenis,

Om déze swaarigheid alreeds beswangert is;

'k Bekén, 't valt hart, na zulk een lang, én lastig beiden,

Zo op een oogenblik van 't minlykste af te scheiden;

Maar, wyl u 't Gódendom die ramp heeft toegevoegt

Zo toon om dit besluit u zélve niet misnoegt.

Wat isser édeler als zyn gemoed te stillen

In tégenspoeden die de Goôn volbréngen willen?

't Is 't grootste middel, als die félle slag ons raakt,

Waar door een héld, met hén, zich zelve onstérflyk maakt.

Laat dan geen kleen belang uw groote ziel beklémmen;

Stém onverzaagt, myn Heer, het zélfde dat zy stémmen;

En overweeg, wat heil u ooit te hoopen stond

Van dat gevaarelyk, én dood'lyk trouwverbond.

De Góden willen, dat uw bloed op de aard zal stroomen,

Indien gy aarzelt om die manslag voor te komen.

Kunt gy, in dit gevaar, u zélve nóch beraân,

En twyf'len, aan wat kant uw hart moet overslaan?

'k Weet, in een onweêr van verbysterde gedachten,

Hoe 't kunstig is, voor zich het zékerst te betrachten;

Maar, daar ons leeven in gevaar staat om de min,

Verbant men lichtelyk die swakheid uit zyn zin.

Toon dan uwe yver om uw vyand op te zoeken,

Verkloek hem eerst, myn Heer, eer hy u kan verkloeken,

Elk oogenblik is reeds voor u te lang gewacht;

En, zo hy door meêr hulp moest werden omgebracht,

Ik óffer u myn dienst zo gy die hébt van nooden,

Gebruik myne arm, myn Heer; ik zal uw vyand dooden,

Of sneuv'len, zo hy word door uw beleid ontdékt;

Verschoon myne yver, Prins; myn moed word opgewékt,

In dit geval, om u het zékerste te raaden;

Myn heil bestaat daar in. Ik zal u, overlaaden

Van vreugd, ten dienst staan, én, afwachtende uw gebóôn,

't Vervólg beveelen aan het hoog besluit der Góôn.

Vierde tooneel.

Attalus, Didos.

Attalus.

ACh! Didós, waar is 't eind van al myne ongelukken?

Didos.

Na by; ik zal u haast uit die verwarring rukken:

En wat u 't lót ook dreigt, door zo veel tegenspoed,

De zin is klaar genoeg, ik zie 'er deur. Hou moed.

Attalus.

Ach! Didós, ach! ziet gy voor my nóch eenig ópen?

Mach ik, door uw beleid, een wenschlyke uitkomd hoopen?

Ik bid u, zég my dóch, waar in voor my zo groot

Een heil bestaan kan, spreek.

Didos.

Waar in? in 's Kónings dood.

Attalus.

In 's Kónings dood?

Didos.

Ja, Prins; het noodlót heeft beslooten

Dat door uwe arm moet zyn het Kónings bloed vergoonten.

Attalus.

Is dit het heil, dat ik verwacht van uwe raad?

Hoe! Didós, vérgt gy my zo gruwelyk een daad?

Zou ik 't récht van natuur, en alle wétten schénnen?

Zou my de waereld voor een vader moorder kénnen?

Zou ik vergieten 't bloed waar uit ik leeve? ô Góôn!

Wat vérgt men my? hoe! zou een vader, door zyn zoon

Het leeven missen? ach! ik beef door die gedachten.

Didos.

Vaar niet te haastig voort; gy moet het eind verwachten.

Als gy de réden hoort van zulk een vrémd besluit,

En uit wat grond de raad van zulk een voorslach spruit,

Zult gy my hooren mét vry meêr bedaarder zinnen.

De Kóning is het, Prins die u belét te minnen;

Door hém word uwe trouw, én alle vreugd gestaakt,

Om dat zyn boezem zélf in heete liefde blaakt.

Hy mind Theóxena, én, om u uit te stéllen,

Vraagt hy de Góden raad, die zulk een vonnis véllen

Dat my verbaast. Hy heeft 't geheim my zélf ontdékt,

En dat Theóxena die vlam heeft opgewékt.

Bedénk nu wat gy moogt verwachten, van een Vader,

Die zélf, tén aanzien van uw min, speelt voor verraader;

Hy handelt niet mét u, myn Heer, als mét een zoon,

Maar als een vrémde, en doet uw liefde zulk een' hoon.

Attalus.

Helaas! óf Vader schoon is aan die swakheid schuldig,

Die kleene misdaad geeft geen reên, om onverduldig

Te woeden, óf dat ik hém na zyn leeven sta.

Didos.

Niet? is u dan de kroon, is u Theóxena

Zo veel niet waardig, om een hand vol bloed te spillen?

Attalus.

Hoe! vadermoorden, zoud gy my dat raaden willen?

Didos.

O ja, Prins, want daar hangt uw staat, én leeven aan;

En 't geen waarom gy zyt zo noodeloos begaan,

De swarigheid, die gy kunt in die manslach vinden,

En wat natuur belangt, die knoop zal ik ontbinden:

'k Zie dat gewoonte in ons 't natuurelyk verzaakt,

En dat de neiging van natuur, het bloed niet maakt;

't Spruit daar uit niet dat wy onze ouderen beminnen;

De plicht, van kindsbeen af geprént in onze zinnen,

Het goed onthaal dat ons van de ouderen geschiet,

Maakt die verbintenis, én anders is het niet.

Gy zyt een voorbeeld; gy, tén uiterste verleegen,

Zyt, door gewoonte, tót uw vyand nóch geneegen,

Die u gantsch niet bestaat. Ik sweer u, by de Góôn,

Dat gy geen Prins zyt, maar myn bloed, myn eigen zoon.

Attalus.

Uw zoon?

Didos.

O Ja. Ik héb iet schrikk'lyks ondernoomen,

Op dat ge, als wettig Prins, op déze troon zoud koomen,

Myn boezem brande om u in koninglyke staat

Te aanschouwen, maar ik kon u nooit, als mét verraad,

Die groote waardigheid opóff'ren. 'k Héb de wétten,

Myn plicht geschonden, Zoon, om u zo hoog te zétten.

Des Kónings afzyn, én der Kóninginnen dood

Verrukten my, dat ik zo groot een daad besloot.

Ik heb het wettig zaad doen sneuv'len, tot belooning

Heb ik Evander, en zyn zoons, na uwe krooning,

Myn ampt, en schat belooft, en voort tot staat gebracht

Voor zulk een groote daad. Ik héb altoos gedacht

Dat Vorsten Góden zyn, én waereldlyke zaaken

Veranderlyk, dat, om zyn zaad vergood te maaken,

Men nimmer schroomen moest een schélmstuk aan te gaan.

Op déze grond, myn Zoon, héb ik de Prins verraân,

U in zyn plaats gelégt. De star, die als na 't leeven

Op zyne réchter borst stond van natuur gedreeven,

Die had ik nagebootst op de uwe.

Attalus.

O Góôp! ik schrik

Voor 't gruwelyk bestaan. Ach! Didós, ach! ben ik

Uw zoon? zal ik uw daad óf pryzen, óf verdoemen?

Zal ik u wreed voor my, óf wél barmhertig noemen?

Hoe dorst gy 't wéttig kind verstooten van de troon,

En dooden, om daar op te plaatzen uwen zoon?

Didos.

Dat was noodzakelyk, wilde ik myn wit voltrékken.

De star mocht eens zyn staat, en myn verraad ontdékken.

Ik wist wel dat die op uw borst niet lang zou staan,

Dies gaf ik voordat hy, door konst, was weggedaan,

Die vond gelukte: én, om voorts alles te bekleeden

Met schyn, veinsde ik uw dood door veele omstandigheeden.

Evanders Egemaal was uwe voedster, zy

Versweeg myn list, én hielp u tót de heerschappy.

Nu had ik voor niet eer aan u 't geheim te ontdékken

Voor ik, na 's Kónings dood, uw krooning zach voltrékken:

Maar, nu ik zie dat u de Vórst verongelykt,

Dat óver u het lót zo wreed een vonnis strykt,

Nu moet ik zéggen hoe gy staat, én op wat gronden.

De Prins zal sneuvelen, wyl 't kroonrécht is geschonden,

Ten zy hy yvert om zyn vyand eerst te doôn.

Wie is die vyand als de Kóning? ja, myn Zoon,

Hy is het. Kom hem voor. Natuur hoeft niet te beeven,

Nóch uwen arm, om hém een steek in 't hart te geeven.

Voldoe de gódspraak, dood uw vyand onverzaagt,

En wasch de troon af, met het bloed dat u belaagt.

Attalus.

Ach! wat zal myn gemoed in déze zaak besluiten?

Helaas! hier kan voor my niet als gevaar uit spruiten.

Gy hebtme een' staat bestélt die my niet toebehoort,

En wilt dat ik die nóch behouw door kóningsmoort.

Didos.

O Ja! dat wil ik, én met ryplyk óverweegen;

Hoe! Zoon, beswykt gy? toont gy reeds u zélf verleegen?

Bekneld de vrees u, daar de nood nóch naauw'lyks nypt?

Wanneer men om tot staat te klimmen, zich vergrypt,

Dan moet men, eer men flaauw de kans zou zien verloopen,

Het eene schéllemstuk, mét moed, op 't ander hoopen,

En niet te ruch zien, zélfs, in 't uiterste gevaar.

Kom, vatten wy 't geluk van vooren by het haar,

Eer 't ons de nék keert. Gy moet stérven, óf u wreeken

Aan hém, die heimelyk heeft uw bedérf besteeken;

Dit is de Kóning. Ai! bekreun u dan niet om

Een manslag min óf méêr. Gy ziet het Gódendom

Begunstigen myn wit, zy komen zélf ontleeden,

Langs wélk een' wég gy kunt, als Vorst, de troon betreeden,

Zy willen, dat gy styft het vaderlyk besluit.

Attalus.

Wat zal ik doen?

Didos.

Peil eens het hart van uwe bruid;

't Is noodig om op haar belangen stip te létten;

'k Zal u verlaaten, om onze aanslag voort te zétten,

En 't uur bestémmen dat de Kóning brengt ten val.

Ik heb veel vrienden die ik tót ons trékken zal,

Om zo verzékert door die rampen heen te breeken.

Des Kónings liefde baant een weg om u te wreeken.

'k Zal Cleoménes, hém beloovende tot vrouw

Uw zuster, spreeken, én doen wank'len in zyn' trouw.

Zy mind hém. Hy heeft straks zich tót uw dienst verbonden.

Laat my de zórg, ik zal zyn boezem eens doorgronden.

Stémt hy mét ons, zo staat het wél, Zoon, houw dan moed,

Dénk, dat een Kónings kroon veel ongemak verzoet.

Einde van 't eerste Bedryf.



Tweede bedryf.

Eerste tooneel.

Theoxena, Laodice.

Laodice.

IS Cleoménes by de Kóning wéêr ontbóden,

Na dat hy het besluit ontdékt heeft van de Góden?

Theoxena.

Ja, Laodice, ik verwacht hém ook, én zal

Hém deel doen hébben in myn wénschelyk geval.

Laodice.

Hoe! wénscht gy dit geval? Ik dacht dat gy, verslaagen

In uwe ziel, u zoud van 't nydig lót bek laagen,

Dat u mishaagen zou het góddelyk besluit,

Daar, voor uw min, zo veel verandering uit spruit.

Theoxena.

Kunt gy myn ziel mét zulk een' swakheid wél betichten?

Zaagt gy my voor 't besluit der Góden immer swichten?

En zou ik, daar myn min de grootste dienst geschied,

Nu ték ens toonen van een innerlyk verdriet?

Neen, Laodice, die in wéêrspoed niet wil klaagen,

Kan zich in voorspoed licht zo édelmoedig draagen;

En bén ik altyd in myn leet getroost gewest,

Hy vreest zyn noodlót niet, die voor geen stérven vreest.

Ik bén, door Vaders dwang, mét weêrzin hier gekómen;

Maar hebt gy in myn' reis, óf weggaan, ooit vernoomen

't Geen my op 't hart lag? toonde ik ooit dat my de min

Op Attalus ontstak mét zulk een' tégenzin?

Nóchtans besloot ik, eer ik hem myn' hand zou geeven,

Als Bruid, hier te eindigen myn ongelukkig leeven.

Nu réd de Hémel my uit dat gevaar, én ik

Van 't huw'lyk, én 't besluit myn 's Vaders, door 't beschik

Der Góden vry gestélt, mach, zonder vrees, verkiezen

Een minnaar, die ik dacht voor eeuwig te verliezen:

Ja, Laodice, ja! ik mach nu onbeschroomt

Bot yieren aan de min die ik had ingetoomt.

Bezéf hier uit, óf ik heb reên om my t' ontstéllen?

't Orakel, kon dat ooit een béter vonnis véllen?

Ik zie my vry, én van een wisse dood geréd,

Ontslaagen van myn woord, én 't haat'lyk huw'lyksbéd.

Laodice.

O Góôn! war hoor ik? had dit huwelyk uw leeven

Gekost, én hadge uw hart een ander wég gegéven?

Theoxfna.

O Ja; myn boezem was, eer dat ik overkwam,

Al lang ontstooken van een' minnelyker vlam.

Ik minde, maar, ik had die liefde nooit beleeden,

Indien de Hémel niet verhoort had myn gebéden.

Hy zélf, die 'k zo bemin, bleef hier van onbewust,

En myne vlam zou met myn leeven zyn geblust.

Laodice.

Zo schynt dr Hémel voor uw liefde zélf te zorgen?

Maar mach het zyn, Prinsés, ai! houd dit niet verborgen,

Wie is door uwe min zo hoog in tóp gestélt?

Theoxena.

't Is Cleoménes, 't is die braaven oorlogshéld,

Die Tracers, Parthen, én de Grieken heeft verslaagen,

Om vaders rykstroon voor het vallen te onderschraagen.

Verwonder u niet dat die héld my zo beviel;

Bespeur daar uit 't beleid van een verhéven' ziel,

Die meêr op deugd oogt, als op groote staat, én kroonen.

Laodice.

Zo ik myn' plicht vergeet, Prinsés, wilt my verschoonen,

Maar, na myn oordeel...

Theoxena.

'k Héb uw oordeel niet gevraagt,

Maar u alleen ontdékt wat minnaar my behaagt.

Ik weet wél dat gy zult zyn laage staat verachten;

Maar ik begryp iet meêr als gy met myn' gedachten;

Gy oogt op grootsheid, ik oog op de deucht alleen,

Die uitblinkt in myn héld, zo stérk, zo ongemeen,

Dat ik besluiten moet, schoon 't lót hem heeft verstooten,

Dat hy is uit het bloed van Kóningen gesprooten,

Dies heb ik vast gestélt om hem nóch dézen dag

Te ontdékken, wélk een' vlam in my verborgen lag.

Maar hoe! wie nadert ons, én komt myn' vreugd verstooren?

Laodice.

't Is Axiane de Prinsés; licht komt zy hooren,

Of gy het hoog besluit der Góden niet betreurt.

Tweede tooneel.

Axiane, Theoxena, Laodice, Dorine.

Axiane.

PRinsés, al valt u zulk een droevig lót te beurt,

Al is het dat de Góôn uw min verongelyken,

Ik hoop, uw édel hart zal daarom niet beswyken.

Ik zag, uit myn paleis, u wand'len in den hóf,

En mérkte, dat gy hier niet anders zogt als stóf,

Om uw beswaard gemoed te ontlasten door uw klachten;

Dierhalven, zo 't kon zyn, wilde ik uw' rou verzachten.

Verban de droefheid, die uw ziel beknélt mét pyn;

Laat ons, in wéêrwil van het noodlót, zusters zyn;

Laat onze vriendschap, schoon gy broeders min moet missen,

Aangroeijen, én dat leet uit uw' gedachten wisschen.

Theoxena.

Prinsés, zo groot een' gunst is onverdient, ik zou

Ondankbaar zyn, als ik die niet aanvaarden wou.

Uw zórg is veel te groot, ik weet niets by te haalen

Dat waardich is, om zulk een wéldaad te betaalen.

Dóch, dit kan ik u wél verzeek'ren, dat my geen

Verdriet bejégent is, hoe swaar u zulks ook scheen.

In tégendeel, ik moet de Góden eeuwich looven.

Ik streev, door hunne gunst, al myn gevaar te booven

Ik lief koos myn' fortuin, én stél in de uitspraak van

De Góden al 't geluk dat ik verwachten kan.

Maar laat ons liever slóf tót and're réden vinden;

Laat ons de vriendschap, van ons beide, vaster binden;

Gun my gelégentheid dat ik u wéêr, mévrouw,

Mag tékens toonen van myne ongeveinsde trouw.

Axiane.

Ik sta verwondert, én verbaast om déze réden.

Ik dacht u heel misnoegt te vinden, heel te onvréden.

Ik dacht benéffens u te klaagen, om myn hart

Te ontlasten van een wreede, én heimelyke smart.

Maar gy zyt heel vernoegt; én ik, helaas! daar tégen,

Wanhoopende, bedrukt, ten uiterste verleegen,

Zie my aan alle kant beneepen van verdriet.

De nacht verveelt my, én de dag gevalt my niet;

Ja, myne ziel, geprangt van een verborge lyden,

Voelt dag op dag op 't felst zich van die drift bestryden.

Ey gy zult licht hier uit besluiten, ô Vórstin!

Dat al myn' kwelling spruit uit heimelyke min.

Helaas! Ik min; maar hy, die ik heb uitverkooren,

Is veel te slécht van staat, is veel te laag gebooren;

Dit doet dat ik myn lót beschreije, én my beklaag,

Om dat ik hoopeloos een minnaar liefde draag.

Theoxena.

Gy mind?

Axiane.

Helaas! ik kan myn' kwélling, myn' gepeinzen,

En wat myn ziel bestryd, voor u niet meêr ontveinzen.

Ik min, Prinsés, én óf het my tót nadeel strékt,

'T is Cleoménes die die zoete vlam verwékt.

Theoxena.

Wie! Cleoménes?

Axiane.

Ja. Ai! wraak niet myn verkiezen,

Want ik wil graag myn' staat om zyne min verliezen.

Ach! heeft uw oog wél ooit een minnaar zo volmaakt

Gezien? 't is wonder dat uw boezem zélf niet blaakt

Door 't vuur dat my verteert. Wie zag, wie kénde in 't leeven

Een Héld, die zyne lóf niet vér voorby zal streeven?

Theoxena.

Is hém uw min beként?

Axiane.

Ach! voegt het my, mêvrouw,

Dat ik myn' liefde aan hém zo stout ontdékken zou?

Maar, gy, aan wiên hy is verplicht door veele réden,

Kunt my die dienst doen, én aan hém myn' min ontléden.

Indien ik iet vermag, Prinsés....

Theoxena.

Ik hoor gerucht.

Axiane.

Ai! hélp een minnarés, die om de liefde zucht.

Licht vind ik uitkomst zo hy luistren wil, én hooren.

Theoxena.

Prinsés, dénk om zyn' staat, hy is te laag gebooren.

Axiane.

Zo veel te grooter zyn de blyken van myn' min.

Theoxena.

Ons nadert iemand, bind uw driften nu wat in.

Derde tooneel.

Ariarates, Theoxena, Axiane Laodice, Dorine

Ariarates.

Mêvrouw, Prins Attalus, zo dra hém was gebleeken

'T besluit der Góden, wilde u nóch eens zien én spreeken.

Axiane.

Helaes! Prinsés, ik durv hém dus ontstélt niet zien,

Verschoon my, ik vertrék, én wil zyn byzyn vliên.

Vierde tooneel.

Theoxena, Ariarates, Laodice.

Theoxena.

MYn Heer, wilt gy u aan myn' vriendschap nader binden,

Zo vlieg, zie óf gy kunt Héld Cleoménes vinden,

Zég hém, zo 't moog'lyk is, dat hy my dóch ontsla

Van 't Prinselyk bezoek, ik bid, myn Heer, ai! ga.

Vyfde tooneel.

Attalus, Theoxena, Laodice.

Attalus.

MEvrouw, ik twyfel niet u is bericht gegreven,

Dat ik, u minnende, verliezen moet myn leeven;

En ook hoe myne ziel ontroert is, én verstélt,

Nu over ons het lót zo wreed een vonnis véld.

Theoxena.

O ja, myn Heer, ik héb die tyding al vernoomen,

En dacht ook niet dat gy zo haastig hier zoud komen;

'K dacht dat gy 't voorwérp, dat u zulk een' weêrspoed baard,

Verachten zoud, als u, én uwer liefde onwaard.

Attalus.

Ik u verachten? Góôn! waar reu ooit gebleeken,

Dat te u waards myne plicht, óf achting is besweeken?

Of dat gy myner liefde onwaardig weezen zoud?

Ik had al myn geluk op uwe min geboud,

Ja, 'k sweer dat my de kroon zo veel nooit zal behaagen,

Als uwe schoonheid, die ik steets ontzach zal draagen;

En dat ik hier verschyn, geschied alleen, Mêvrouw,

Tót een bewys hoe hoog ik u in waarden houw;

Ja, dat ons huwelyk niet kosten zou myn leeven,

'K zou blind'ling nóch myn' hand aan u als bruigom geeven.

Theoxena.

Dit vreesde ik, én dat gy, uit al te flaauw een moed,

Myn liefde hooger zoud waardeeren als uw bloed,

Dat gy uitspoorig de gevaaren die u dreigen

Zoud in de wind slaan, én na myne weêrmin neigen;

Maar 'k mérk dat u 't gevaar van stérven nóch weêrhoud,

En dat ik héb te veel op myne vrees betrouwd;

Dés héb ik réden om uw groots gemoed te pryzen,

En dank de Góden, die voor my dit vonnis wyzen.

Attalus.

Gy dankt de Góôn, mêvrouw, én pryst myn groots gemoed,

Om dat ik min waardeer uw weêrliefde als myn bloed?

Wat inzigt hébt gy voor? zoud gy my daarom haaten,

Als-ik besloot om nooit uw schoonheid te verlaaten?

Theoxena.

Myn Heer, die swakheid was voor uw gemoed te groot

Indien gy tégens 't lót zo laf een daad besloot;

Dóch op dat gy niet aan die kant zult overhéllen,

Om uwe staat, én oock uw leeven vast te stéllen,

En 't haat'lyk huwelyk te bannen uit uw zin,

Moet ik belyden, Prins, dat ik u niet bemin.

Door Vaders dwang bén ik, mét weêrzin, hier gekomen;

Ik had als onze trouw volbracht wierd, voorgenoomen

Te stérven, én u nooit op te ófferen een hart,

Dat nérgens meêr als om dit huw'lyk was benart;

Dit had ik vast gestélt; maar nu de Góden willen,

Door hunn' voorzichtigheid, geen édel bloed verspillen,

Nu al uw heil, myn Heer, alleen hier in bestaat,

Dat gy uw Vyand zoekt, en myne min verlaat,

Nu moet ik uit uw hart zo groot een swakheid weeren,

Die, tot uw nadeel, mogt myn wedermin begeeren.

Attalus.

Gy haat my dan, mêvrouw, én hébt my nooit bemind?

Hébt gy al veinzend' my gelief koost, én geblind?

En nu de Góden my, én al myn wélstand haaten,

Begeert gy dat ik u voor eeuwig zal verlaaten?

Moet myn ontstélt gemoed nóch pal staan voor die slag?

O Góôn! van wien ik my mét récht bek laag en mag,

Indien gy voor hébt om my eeuwig te onderdrukken,

Waarom maakt gy geen eind van al myne ongelukken?

Gy haat my dan, mêvrouw? én band myn teed're min

En zielsgeneegendheid zo licht uit uwe zin?

He laas! ik hoopte, schoon 't my al mogt tégen loopen,

Dat ik ten minsten op uw wedermin mogt hoopen.

Ondankb're schoonheid, was uw raadslót zo verwoed,

Dat gy myn' liefde woud betaalen met uw bloed?

Gy zyt mét wéêrzin dan gekomen in myn' landen

Door Vaderlyke dwang, gy hébt myn' minnepanden

Aanvaard op zulk een' grond? ô Góôn! wie had vertrouwt

Dat gy myn' liefde mét die smaat beloonen zoud?

Wie dacht in zulk een' ziel die dubbelheid te vinden?

Ik dacht; na 't dooden van myn' Vyand, my te binden,

Op 't kóninglyke woord, door eene onbreekb're trouw,

Aan één, in wien ik nu myn vyand in beschouw.

Maar, wreede, al is 't dat gy my hébt die hoop benoomen,

Al is 't dat gy hier mét uw wéêrzin zyt gekomen,

Weet égter, dat ik haast, schoon mét uw tégenzin,

In staat zal zyn om u te neigen tót myn' min.

Ik weet een middel om myn' vyand te verkloeken;

Ik hoev', naar 't voorwérp dat ik doôn moet, niet te zoeken;

Als dat voldaan is, door een' heerelyke daad,

Zult gy my moogelyk heel in eene and're staat

Bejégenen, én vry van 't raadsbesluit der Góden,

Hét al zien vliegen naar hét wit van myn' gebóden.

Theoxena.

Myn Heer, wie twyfelt, óf uw onverschrokken moed,

Zal, aangeprikkelt, door een drift van édel bloed,

't Gevaar doorworst'len, én die hoek te bóven streeven,

Ja, iet verrichten dat geen wéêrgâ heeft, in 't leeven.

Maar, dat myn' goedheid in uw hart die toorn verwekt,

Om dat ik u 't besluit héb van myn' liefde ontdekt,

Daar óver dunkt my héb ik réden om te klaagen.

Wie zou zich anders in die staat, als ik doe, draagen?

Ik kom door Vaders last, die my aan u verpand,

In weêrwil van myn hart, hier trékken uit myn land;

Ik ga myn' zinlykheid, myn' keur, myn' liefde tégen,

En toon my, op myn' komst, geheel tót u geneegen,

Inmiddels word myn' trouw, van tyd, tót tyd, geschort,

Ik uitgestélt, én in myn' meening gantsch verkort.

Ten laatsten dreigt u 't lôt, én eischt daar by uw leeven,

Zo gy aan my de hand, als bruigom, komt te geeven,

Ik, die my daar door zag ontslaagen van uw min,

Word van u aangezien voor eene Vyandin.

Hoe! Prins; zou ik, daar my de Góôn in vryheid stéllen,

Daar zy een vonnis tót myn vergenoeging véllen,

My niet bedienen van de midd'len, om myn hart

Voor eeuwig vry te zien van een' ondraagb're smart?

Zou ik, daar ik u meen een dienst te doen, door 't uiten

Van myn' genégentheid, de slach niet moogen stuiten

Waar meê gy van de Góôn gedreigt word? Hoe! myn Heer!

Is dit myn' dank, én géld myn' zórg by u niet meêr?

Het past de Prins, alleen op zyne staat te létten,

En, naar 't besluit der Góôn, de liefde te verzetten.

Attalus.

'K ondek uw oogwit klaar, mêvrouw; maar had vertrouwt,

Dat gy uw meening nooit zo licht ontdékken zoud.

Dóch, wyl 't u luste voor myn leeven zórg te draagen,

Zie ik my van uw gunst niet te eenemaal ontslaagen;

En, heeft het vonnis van de Góden u vernoegt,

Ik zal op myne beurt ook weeten wat my voegt.

Sesde tooneel.

Theoxena, Laodice.

Theoxena.

HOe zédig dreigt hy; maar dit dreigen doet my vreezen,

Of hy in 't kort mogt van zyn Vyand meester weezen.

Dés zal ik, eer my 't lót nóch vinniger begrimt,

Eer hy de hoek van zyn gevaar te boven klimt,

Aan Cleoménes myn' verborge liefde ontdékken,

En aanstonds mét hém uit Bithinien vertrék ken.

Myn, Laodice, ga dan heen, zég aan myn Héld,

Dat ik hém wacht, én in wat staat ik bén gestéld;

Zég hoe de Prins my dreigd; wat ik héb voorgenoomen,

Dat ik zyn deugd waardeer.

Laodice.

Mêvrouw, ik zie hem komen.

Zevende tooneel.

Theoxena, Cleomenes, Laodice.

Theoxena.

KOm, Cleoménes, kom, geniet eens na uw zin,

In 't openbaar, de vrucht van heimelyke min.

Verkryg de zeege die gy had voorlang genooten,

Zo Vader tégens my niet anders had beslooten.

Zie my nu vry van zulk een' haatelyke trouw,

Eu u in eene staat als ik u stéllen wou.

Ik hield tót nóch bedekt het raadslót myner zinnen;

Nu geeve ik u verlóf om my te moogen minnen;

Ja, 'k maak van nu af aan u meester van myn' ziel,

Nadien uw moedigheid, én deugd myn zin beviel.

Verwonder u niet dat ik zo lang hield, mét zórgen

En innerlyk verdriet, myn' min voor u verbórgen;

Dat ik, zo groot een' blyk, als gy my hébt getoont

Van uw genegentheid, mét koelheid héb beloont.

'K was geen meestrésse van myn' vryheid, én myn harte

Leed, om myn nakend lót, een onverdraagb're sinarte;

Nu bén ik vry, én mach u zéggen, dat ik meêr

't Geluk van uwe min, als myne staat waardeer.

Cleomenes.

O Góôn! wat hoor ik? is 't een' droom? bén ik bedroogen,

Of zal ik waar'lyk op die zeege konnen boogen?

Zal ik my, voor myn' dood nóch zien in zulk een' staat?

Gy mind my dan, Prinsés? ô Hémel! waarom laat

Gy my niet toe, dat ik van vreugd de geest mach geeven,

Nadien gy my belét in dat geluk te leeven?

Waarom my niet die gunst weêrhouden voor altyd,

Nadien gy my 't bezit van zulk een' staat benyd?

Theoxena.

Hoe! twyfelt gy, myn Heer, aan myn' genégentheeden?

Wat raserny is dit? wat port u tót die réden?

Cleomenes.

Ik twyf'len aan uw' gunst! ik twyfelen, mêvrouw?

Neen! dénk niet dat ik zo zal wank'len in myn' trouw.

En, wat de Góden tot myn ongeluk beslooten,

Nu ik héb blykken van uw wédermin genooten,

Zal my het lót, nóch Góôn, nóch ménschen, nóch gewéld,

Nóch dwing'landy, tót myn bedérf in 't wérk gestélt,

Belétten, tót myn' dood, in uwe dienst te leeven.

Helaas! Prinsés, moest ik u niette kénnen geeven

Een doodelyk geheim, een' haatelyke last,

Een' tégenspoed, die ons zo onverwacht verrast,

Waar van ik u niet zie in eeuwigheid ontslaagen,

Ik had geen' réden om in déze staat te klaagen;

Ik triomfeerde, én stofte op myn' verkreegene eer.

Maar, ach! nu is 't gedaan.

Theóxena.

Wat hinderd u, myn Heer?

Cleomenes.

Helaas! iet, dat ik zal mét myne dood bekoopen.

Ik mag, ik mag, Prinsés, op uwe min niet hoopen.

De Kóning, wyl het lót u scheide van zyn' zoon,

Komt u zyn hart wéêrom aanbieden, mét zyn kroon.

Hy blaakt in liefde, én haakt, mét innerlyk verlangen,

Om u nóch dézen dag als zyne bruid te ontfangen.

Theóxena.

Hoe! my, myn Heer?

Cleomenes.

O ja! 't Is ernst, mêvrouw, ik kom

Uit 's Kónings last, hy wil u voort als bruidegom

Begroeten, én hy laat, om tot zyn wit te raaken,

Reeds alle toestél in de témpel vaardig maaken.

Theóxena.

O Góôn!

Cleomenes.

Besluit hier uit, óf déze dag my niet

Zal storten, in het swaarste, én uiterste verdriet.

Ik minde, ik zach u op het onvoorzienste ontslaagen

Van uw belófte, uw min word aan my opgedraagen,

En op dit oogenblik, waar in ik 't eind van al

Myn' hoop na by zie, raak ik 't naaste aan myne val.

O wreeden Hémel! schépt gy lust om my te plaagen?

Is 't niet genoeg, dat ik, berooft van vriend, én maagen,

En zórg van ouderen, héb van myn kindsbeen aan,

Geduurig onder 't juk van uw besluit gestaan?

Moest gy my op het laatst doen door de wanhoop sneeven,

Daar gy my had belooft een Kónings kroon te geeven?

En, nu ik kom in staat om die te aanvaarden, rukt

Gy my op 't onvoorzienst daar af, én onderdrukt

My mét die vrees, van nooit op dat genót te hoopen.

Ach! zag ik in dit groot gevaar nóch eenig ópen,

Maar alles is vergeevs; uw Hóf is reeds bezét

Mét Kóninglyke wacht, én onze vlucht belét;

Hier is geen uitkomst, als de Vórst, uw hand te geeven,

En dat ik maak een eind van myn rampzalig leeven.

Theoxena.

Helaas! van al 't gevaar dat my tót dézen dag

Bejégent heeft, is dit wél de alderswaarste slag;

En, wat besluit ik by my zelve ook héb genoomen,

'K zie niet als mét myn' dood dit nakend kwaad te ontkomen.

Maar gy, myn Heer, al word myn' tégenspoed vergroot,

Hébt nóch geen'reeden om te zoeken uwe dood;

Want Axiane mind u hévig, én heeft héden

Haar heimelyke min my ópentlyk beleeden.

Al is 't nu dat ik word van uwe zy gerukt,

Al is 't dat ons besluit, tót ons verdriet, mislukt,

Gy kunt 't verlies van my, mét déze trouw wéêr boeten,

En al uw ongeval, mét haare min verzoeten.

Laat my dan stérven, én verwacht gy van de Góôn,

Mét haar, na 's Prinsen dood, 't genót van déze kroon.

Cleomenes.

Houd op, houd op, mêvrouw, mét diergelyke woorden.

Aanbiddelyke ziel, houd op mét my te moorden.

Zou ik uw dood zien, én myn' liefde opóff'ren aan

Een ander? zou ik zulk een' trouwloosheid begaan?

Neen! laat ons liever, als zo moed'loos te beswyken

In dit gevaar, een' proef van onze moed doen blyken.

Laat ons veel hever door de Lyfwacht dringen, haar

Mét listomzetten, en ontvlochten hét gevaar.

Theoxena.

Zult gy dan Axiane, én haare min velachten?

Cleomenes.

O ja, zy heeft van my geen weêliefde ooit te wachten.

Ik zal u rédden, óf hier sneuvelen.

Theoxena.

Wel aan,

Ik zal u vólgen, én steets ooverzétt'lyk staan;

Ik zal de Kóning in zyn opzét tégenstreeven,

Zyn min ontkomen, óf hier eindigen myn leeven.

Kom, Heer, volvoeren wy dit heerelyk besluit;

Stérf als myn Bruidegom, 'k zal stérven als uw Bruid.

Einde van 't Twide Bedryf.

