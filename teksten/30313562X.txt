

Den boekverkooper tot den lezer.

DE vorige eeuwen hebben op haar Amazonen gepraald, en zo veel werks daar af gemaakt, dat de Wereld by na geen plaats en heeft, die daar niet af weet te spreken; en zeker niet t'onrecht: want het is wat ongemeens een geslacht, het geen zo geweldig reder is, en dat de natuur alleenlyk geschapen schynt te hebben, om door een kwynende lieftaligheyd en andere aanlokselen de mannen te bekoren, de ruwe oeffeningen van den Oorlogs-God te zien waarnemen. Deze Stam, die haar vermaardigheyd een reeks van zo vele honderden van jaren behouden heeft, is noit zo t' eenemaal uitgestorven geweest, of men heeft nog nu en dan Telgen daar af gevonden, die zig in eenige gelegentheyd met een mannelyke dapperheyd gedragen heb- 
ben. Haarlem, en meer andere Steden, om niet buiten onze Landpalen te springen, konnen daar getuigenis af geven, alwaar de vrouwen getoond hebben, dat zy liever een roemwaardige dood sterven, als onder 't Spaansche Jok wilden zugten. Niette min, hoewel'er verscheyde diergelyke Voorbeelden by de Historie schryvers te vinden zyn, zullen'er echter zeer weinige te vinden wesen die van de sulken, die door een kragtige drift zyn aangevoerd geworden, om 't vrouwelyk gewaad de schop te geven, en den kryg te gaan volgen, gelyk de HELDIN gedaan heeft, dien wy tegenwoordig hier op het Toneel voeren; welke niet te vrede zynde met zodanig een Paard als Ruiter beschreden, en zo vele partyen bygewoond te hebben, ook bezoeken moest hoe den Oorlog te water gevoerd wierd: by welke gelegentheyd zy zig so kloekmoediglyk heeft gedragen, dat een der Hoofden van de Nederlantsche Vloot naderhand nog menigmalen gezeid heeft, dat indien zyn Matroozen altemaal met zulk een moed begaaft waren, hy niet schromen zou met een Schip van vyftig stukken tegen 't grootste aan te gaan, dat de Zee ooit op zyn rug heeft gedragen. En dese zelve ge- 
tuygenis word haar ook gegeven van alle de geenen, die doenmaals met haar in dienst zyn geweest, waar van'er nog
zo vele in 't leven zyn, die bevestigen zouden kunnen het geen in 't gevolg geschreven staat, dat niemant in her minste aan de waarheid behoefd te twyffelen, die anders lichtelyk verdacht zoude konnen worden, vermids'er al meer Boeken in het licht zyn gekomen, die van Heldinnen handelen welke juyst in alles de waarheyd niet en zeggen. Doch wy zullen die laten voor de genen, die vermaak scheppen in Romans te lesen, daar de gevallen wel zo wonderlyk in zyn, als in waarachtige Historien, hoewel wy verzekert zyn, dat'er ook hier gevonden worden, die vreemd genoeg vallen om aan luiden te behagen, die hun eenige study van vercierde schriften maken; een jeder weet wel, hoe veel aangenamer het is de waarheid te lesen, als dingen die slechts versind zyn om den geest te lief-koosen; want hoe cierlyk zy ook wesen mogen, wanneer men de zaek wel overdenkt, men begint'er afte walgen. Maar dewyl het myn voornemen niet en is andere werken te laken, om dat te beter te doen voort gaan, zal ik een einde van dese Voorreden maken, en den Lezer ver- 
soeken, dat hy zyn ledigheid met dit wil verslyten, tot dat'er iets anders, 't geen alreeds onder de Pers is, voor den dag komt.

Vaart wel ondertusschen, en verschoon de Druk-fouten, die hier en daar mogen ingeslopen zyn.

