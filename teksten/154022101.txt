

				 -->

Ter bruilofte van monsieur Jan Egels, en juffrouw Maria Snep,

MYn Erato, wel aan stel weêr uw Huuw'lyks Snaaren,

Heer Egels trouwt van daag zyn Liefdenswekkerin,

Maria, schoon van leest zo waardig zynen zin,

En hy zo waardig, om met zulk een Maacht te paaren.

Zy, helder blinkende in den morgen van haar'jaaren

Door zedigheit en deucht, en hy door zuiv're min,

Die nimmer scheiden zal na zulk een goet begin,

Vermoejen door hun' lof den wedergalm van 't Spaaren.

ô Welk een wellust geeft ge, ô Liefde, aan deeze twee;

Dees nacht brengt leliën en lenteroozen mee,

Die Egels plukken zal op Snepjes blanke kaaken.

De Hemel steun' hun echt, bevryt van tegenspoet,

Gezegent door een reeks van telgen uit hun bloet,

Die eene oprechte trouw altoos gelukkig maaken.

L. SCHERMER.

