

Derde tooneel.

Reizang van Pizaaner maagden, Hierofant, Rey van Priesters van Jupyn. Eurialus, Rey van Pizaaner inwoonders. Altaarknechten dragende offertuig.

Zang van een uit de Rey.

‘JUpijn die op veel honderd steden

‘Word aangebeden,

‘O! onbepaalde Majesteit,

‘Wil den Hoogenpriester zeeg'nen,

‘Die uw Tempel komt bejeeg'nen,

‘Met zuivere godvruchtigheid.

‘Laat uw Godspraak hem verklaaren,

‘Wat uw volk zal wedervaaren.

De Rey herhaald deze twee laatste vaarzen.

‘Laat uw Godspraak hem verklaaren,

‘Wat uw volk zal wedervaaren.

Hierofant.

Kom laat ons eer de Maan verrijs,

Met hooggeheiligde offerspijs,

De olympische Jupijn begroeten,

Met meelgebak, en vee ontmoeten:

Jupijn die uit wit elpebeen,

Uit goud, en erts in beeld gesneên,

Om zijnen scheedel Schikgodinnen

De oneindige uuren ziet beminnen.

Gy, Offerknaap, begin vast werk,

Een der altaarknechten dragende reizetakken binnen.

Ga tegen 't westen by de kerk,

Reik my het zout, en gy de gommen,

Gy kruik, en wierook, gy de kommen,

Gy bijl, en schaar en offermes,

Ik zelf zal; naar de Atheensche les,

Der dieren nek met wijn besproeijen,

De hoor'nen vatten onder't loeijen.

Gantsch Pisa nu getuigen zal,

Wat ons weêrvaart in kerk, en dal.

Verzelt elkaâr gy amptenaaren,

Tot dat de vlam om hoog gevaaren,

Van 't offervee Jupijn vernoeg',

En ik my tot de vraag vervoeg.

Eurialus.

De Priester kom eerlang met zeegen

Zijn Amptgenoot, en Koning teegen

Hierofant.

Blijf tot mijn wederkomst, en waak

Dat niemand onvoorziens my naak.

Hierofant met de Offerknechten binnen.



Vyfde tooneel.

Hierofant verschijnt ter zijden de Kerk met de Altaarknechten, hebbende in zijn hand 't hert, en eenige andere ingewanden van een offerdier, 't welk hy, na het bezichtigt te hebben, ter zijden op een brandend Altaar werpt.

Eurialus.

DAar ziet hy 't hert, en ingewand,

Hy werpt het in den altaarbrand,

En schijnt vernoegd tot ons te komen.

Hierofant.

Tot noch toe heeft men niets te schroomen,

't Gaat wel; want als dees kromme staf,

Den hemel 't eerste deelmerk gaf,

Vertoonde zîch in 't zwoele zuien,

Dit quam ons nooit iets quaads beduien,

Een duivevlugt, toen die vervloog,

Verhief een Arend zich zoo hoog,

Dat niemand hem meer naar kon spooren:

Maar laat ons nu de Godspraak hooren,

Zoo volgen wy gebod, en plicht;

Zoo krijg de Koning klaar bericht.

Gy, alle houd u van den drempel,

Terwijl ik neêrkniel voor den tempel.

Wekt met uw tempelzang, en beê,

De groote Godheid van deez stê.

Gezang van dry te zamen.

‘Daal neêr, daal neêr uit 's hemels trans,

‘Vervul met ongenaakb're glans,

‘Uw geweide tempeldaken,

‘Nu gy 't offervuur ziet blaaken,

‘'t Geen de Priester van ons hof,

‘Heeft ontstooken tot uw lof:

‘Alvermoogende Jupijn,

‘Doe ons merken ‘dat uw kerken,

‘Altijd ons een toevlugt zijn.

Eurialus, Na de zang.

Daar gaat de deur des tempels open,

Ik ben vol vreezen, en vol hoopen.

Met het opgaan van de tempel ziet men 't beeld, van Jupiter.

Hierofant vraagd aan 't Orakelbeeld.

Salmoneus onzen Vorst, en Heer

Wil dat men hem als god'lijk eer.

Wy wenschen met zijn heil belaan

Te weeten, hoe 't hem zal vergaan?

Alhier werd op de speedtuigen een deftige maar gestelt, en gespeelt, tot dat het begint te donderen, en te blixemen in, en om de Kerk.

Eurialus.

Jupijn ten kerkbeelde ingevaaren,

Zal ons den uitslag haast verklaaten,

De donder dreunt, de blixem blaakt,

Een teeken dat hy ons genaakt.

De kerk begind als de aard te beeven,

Valt neêr, nu zal hy antwoord geven.

Het Orakelbeeld spreekt.

De Vorst zal door een Priesters raad,

Zoo by hem hoort, te nacht zich zien verstooten,

Van leven, eer, en Konings staat

Door hem, van wien by meest heest hulp genooten.

Hierofant.

De Tempel valt van zelve in 't slot,

Men volge 't koninglijk gebod,

En ga ten Hoof de tijding dragen,

Die onzen Koning zal behaagen,

En zijn bekoorlijke Echtgenoot,

Wien deeze dag al lang verdroot,

Het hert in blijdschap zal ontsteeken.

Eurialus met Hierofant een weinig ter zijden tredende.

Eurialus.

Is u 't geluk al klaar gebleeken?

Hoe ik het antwoord keer of wend,

'k Zie zwaarigheden zonder end.

'k Vrees voor de nacht, die 'k zie genaaken,

Den Goden zich gelijk te maaken,

Is van te zorgelijk gewigt;

Spoey niet, men vatte zelden licht

Des Opperstens geheimenissen,

Laat ons met stiller zinnen gissen,

Wie 't is, die hem heeft hulp geboôn;

Wie 't weezen kan, die hem zal doôn;

Zoo hy een Priester komt te hooren.

Wat Priester heeft zijn val beschooren?

Want Theofrast lieft hem als wy.

Hierofant.

't Zy met dit antwoord zoo als 't zy;

Hoe 't ook vergaat, wat kan 't ons scheelen?

Zoo wy niet in de rampen deelen.

Dat elk maar op den uitslag pas,

Want lukt het qualijk, dan slegs ras

De zy van Theofrast genoomen,

En lukt het; dan is de uur gekoomen,

Waar in ons jonge priesterschap,

De voet zal zetten op den trap,

Daar nu de Princen zijn gezeeten.

Men moet den Koning voort doen weeten

Dat hy alleen te vreezen heeft

Een Priester, die zijn eer weêrstreeft.

Dat, komt hy zijnen raad te hooren,

Zijn kroon, en welstand is verlooren;

Ja, dat hy sterven zal te nacht,

Door, die hem 't meeste hulp toebragt.

Maar eer het volk zich kome te uiten,

Laat ons al 't quaad bedenken stuiten;

De tijd zal u mijn wit doen zien.

Doed uw bekommernissen vliên;

Gy Reijen die ons woud verzellen,

Wilt maat op keel, en speeltuig stellen,

Waar uit gantsch Elis kan verstaan,

Dat onze reis is wel vergaan.

En gy, ô! Burgers, laat uw voeten

Met blijden dans het Hof gemoeten.

Zang van eenige der Pizaaner Maagden.

‘Nu mag Elis uitgelaaten,

‘Mart, en straaten,

‘Met stacy bereijen,

‘En haar Koning als godlijk ter tempel leijen.

Einde van't Voorspel.



Tweede tooneel.

Een uit den rey van Priesters, zijnde Wichelaars.

CHaldêen, die van ontelbaare eeuwen,

Naauw gaade sloegd op zang, en schreeuwen,

Der voog'len; uit hun ingewand,

Den zwaarnaspoorelijken stand,

Der niet, of langgebeurde zaaken,

Den menschen wist bekent te maaken,

Uw tempelplicht werd wel geacht,

Dien Cecrops eerst in Grieken bragt;

Maar wijl in Elis vrucht, noch starren,

Noch vogelvlugt, ons klaar ontwarren,

Hoe 's Konings opzet zal vergaan,

Die in der Goden rey wil staan,

Den hemel wil 't ons klaar verkonden!

Heeft hy zijn Priesters hier gezonden,

Te Pise, om in dit kerkgewelf,

't Ontwijfelbaare Orakel zelf,

Naar de uitslag van het stuk te vraagen,

Het welk zijn Majesteit zal waagen,

Daar treed, op staadig kerkgeluid,

Den Hoogenpriester zelf voor uit.



Perzoonagien, tot het Treurspel.

Archytas. } Pizaaners.

Zeno. } Pizaaners.

Epicharis. } Pizaaners.

Diodoor, Kerkwachter.

Theofrastus. } Priesters van Jupiter.

Eutimus. } Priesters van Jupiter.

Hirofant. } Hofpriesters.

Eurialus. } Hofpriesters.

Salmoneus, Koning } in Elis.

Filotimie, Koningin } in Elis.

Bazilides, Veldheer.

Orfiza, eerste Staatjuffer van Filotimie.

Jupiter.

Een Vrouw verbeeldende de Stad Elis.

Zingende

Maagden.

Priesters.

Koraalen.

De Kerkmaagd van Elis.

Hofjuffers.

Danssende.

Offerknechten.

Goden en Godinnen.

Burgers van Elis.

Na het Spel zingen en danssen wederom de boven genoemde.

Zwygende.

Priesters.

Reijen van Altaar Bedienders.

Hofjuffers.

Trouwanten.



Vierde tooneel.

Eurialus, tegen de Reijen der Priesteren, en Pizaaners.

WY gaan als wy eene uitslag willen

Verneemen, Delphos, noch Sybillen,

Noch Dodoneër eikeboom,

Noch drievoet, hol, noch helsche stroom,

Met nachtgezang, noch tovervloeken,

Maar Pizaas tempelwoud bezoeken.

Wy bidden Haan, noch Serapis,

En wat noch meer gewaardigd is,

By Perssen of AEgyptenaaren,

Der dingen toestand te openbaaren;

Maar Jupiter om waarheid aan.

Waar toe na mind're Goôn gegaan?

Die Istmos, Ephesen, Lokrezen,

Iconiën of Samos preezen,

Die Liciën of Attica,

Of Claros aanroept om genâ.

De gouwe pyler, overlaaden

Met 't opschrift zijner wonderdaaden,

Door zijn vermoogen zelf gerecht,

Ons ook alle and're plicht ontzegt.

Wy volgen 's Vorsten wil, en wetten,

Wee! die zich ooit hier teegen zetten.

Een uit de Rey der Wichelaaren.

De Priester Theofrastus mort,

Wat of den goeden Vader port,

Terwijl wy niet als blijdschap hooren,

Deeze algemeene vreugd te stooren?

Hy gaat met ingetooge geest,

Hy schud het hoofd, en schijnt bevreest;

'k Zag, toen wy naar de Godspraak gingen,

Dat onder juichen, danssen, zingen,

Van 't hof, en 't volk, zijn hert, en mond,

Dees vreugd noch reis geraaden vond.

Eurialus.

Zijn suffende ouderdom verleegen,

Zoo dra hy maar iets nieuws ziet pleegen,

Wil straks.... maar zacht de Priester komt.

Een uit de Rey der Wichelaars.

Hy staat, door aandacht, als verstomt.



Eerste tooneel.

Eerste Herder uit de Rey.

SChoon wy aan Ops, en Pan verplicht,

Haar off'ren onder veldgedicht,

Het reinste uit jonge geit, en lam,

En vruchtb're koe, uit stier, en ram;

Zoo laat ons echter aan Jupijn,

Onze opperheer, gedachtig zijn;

De kudde, welke ons by geval,

Van 't groote spoor, in 't tempeldal

Geleide, weelig zat gegraast,

Zal met het vallend licht wel haast,

De kooy, en stal op 't hondsgeblaf,

En rietfluit die men 't voervolk gaf

Genaaken. 'k Zee aan lamp, en vier,

Men zal van deezen avond hier,

Voor Jupiter ten offer gaan,

Hef ook een dank- en bêzang aan,

Terwijl wy in 't olyvegroen,

Onze altaarwenschen zwijgend doen.

Zang van eene der Herderinnen.

‘Heilige oude vette blaaren,

‘Die geheimen hoort verklaaren,

‘Als der Priest'ren bede blaaken,

‘Om den uitslag hunner zaaken:

‘Laat de weêrklank deezer velden,

‘Aan Jupijn onze yver melden;

‘Dat hy hoor, wat dank, en beden

‘Wy aan zijne kerk besteden.

Eerst Herderin.

Ja Alphéus, die met droppen

Van de Arcader heuveltoppen,

Langs Olympus neder vloeid,

Beemd, en bosch, en veld besproeid,

Wy genieten zoo veel zeegen,

Warmte, koelte, droogte, en reegen.

Zoo veel vruchten, zoo veel goed,

Als gy blanke vissen voed,

Door den grooten wijzen Vader,

De oorsprong van uw ruischende ader,

Door den Vader van de goôn,

Die hier neêrdaald uit zijn troon.

Tweede Herder.

Wil in eeuwigheid getuigen,

Hoe Pizaner herders buigen

Voor Jupijn; en zijn altaar

Eeren om het vijfde jaar,

Met een feest, en offerdieren.

Grieken, 't welk dit feest doed vieren,

Met gevecht, en paarde draf,

Meet hier jaar, en dag by af;

En doed in hun 't jaarboek schrijven,

De eer van haare krijgsbedrijven.

Hoor, ô! Jupiter, de zucht,

Die ons needrig hert ontvlugt,

Hoed onze arme riete daaken,

Wil voor vee, en hoeders waaken:

Maar my dunkt ik zie van ver,

Als de flonk'rende avondster,

De eer der hoofsche priester reijen,

Laat ons uit het kerkdal scheijen;

Gaan wy buuren tot der rust;

Of zoo imand 't blijven lust,

Laat hem 't altaar achting draagen,

Zich vervoegen by de haagen,

Achter 't stêvolk, knecht of boom,

Kleene past ontzag, en schroom.

Die met my te rust wil gaan,

Volg al danssende achter aan.

Dans van eenige uit de Herders, en Herderinnen.



Tweede bedryf.

Eerste tooneel.

Diodoor. Rey van Hofpriesters, Koraalen. Altaarknechten, Hoftrouwanten, en edele Maagden van Elis, geleidende het beeld van Salmoneus.

Zang van Koraalen.

‘DE pracht van 't nieuwe feest

‘De hemel op der aard, verheugd liet hof,

‘En onzer Priest'ren geest,

‘Laat ons ook zingen tot des Konings lof,

‘Hoe groot! hoe groot is de eer?

‘Van onzen Vorst, en Heer.

Zingende, Maagden.

‘Grieksche, en Lybiaansche velden,

‘Die der Goden opperhooft

‘Dag op dag met zangen looft,

‘Wien godvruchtige op u melden,

‘Elis toont geen minder pracht,

‘Daar het wierookt, brand, en slagt.

‘Volgt Salmoneus hofgeboden,

‘Priesters, stelt hem by de Goden.

De Rey der Maagden herhaalt de twee laatste vaarzen.

‘Volgt Salmoneus &c.

‘Priesters stelt &c.

Dans van Altaarknechten.

Diodoor.

Trouwanten, zet dit beeld wat neder op den drempel

Van Jupiter; nu, toeft een luttel voor den Tempel.

De Aardspriester Theofrast met al het Priesterdom,

Komt beevende uit het Koor, zoo grijs hy is, en krom,

Geboogen, door de last der opgehoopte jaaren,

Gesleeten op de wacht, voor Kerken, en Altaaren:

Al is zijn lichaam zwak, noch flaauwt zijne yver niet.

Tweede tooneel.

Theofrastus uit de Kerk komende, Rey van Priesters van Jupiter. Koraalen, Diodoor. Trouwanten. Rey van Priesters van't Hof. Altaarknechten. Eutimus.

Theofrastus.

WAt of dit gulde beeld in 't kerkportaal bedied?

Dit schijnt Salmoneus zelf, of na Jupijn te zweemen.

Diodoor.

De Vorst belaft u dit in 't heiligdom te neemen,

Te planten op 't Altaar, in 't alderhoogste Koor,

Met alle plechtigheên.

Theofrastus.

Wat zegt gy, Diodoor?

Aanvaart gy deezen last?

Diodoor.

Aardspriester, hou me onschuldig;

Ik spreek in 's Konings naam.

Theofrastus.

Wie kan die trots geduldig...

Diodoor.

Getroost de Aardpriester zich des Konings ongenâ

Te laaden op den hals? zoo kan men my de schâ,

Den krak des Priestordoms in eeuwigheid niet wijten.

Theofrastus.

O! Priesters, nu is 't tijd u voor Jupijn te quijten.

Diodoor.

Eerwaardste Vader, hou gemak. Gy Priesters houd

Uw handen van dit beeld, mijn zorge toebetrouwt.

De Koning gaf geen last my tegens u te kanten

Met openbaar geweld; dus keert gy, Hoftrouwanten,

En Altaarknaapen, zegt hoe ik de last van 't Hof

De Kerk heb aangedient.

Danssers, en Trouwanten binnen.

Theofrastus.

Wat word de Kerk al stof

Gegeven, om met magt hier tegens aan te werken!

O! schennis! ô! Jupijn! ô! gruwel voor uw Kerken!

Speelt nu een sterflijk mensch met aller goden lot?

De aloude Kerkdienst word den Ongriek tot een spot,

Door zulke vremdigheên, te spoorloos, en verwaaten,

Ten toon gestelt. Hoe nu mijn kerklijke onderzaaten?

Zal Elis zulk een stuk met lijdzaame oogen zien?

De Juno van dit Hof wil 't Priesterdom gebiên:

Hy heerscht door haaren heer, en durft ons wetten stellen.

Nu zietge eerst wat voor goed ons de offervinders spellen,

En waarom deezen dag het altaar raakte in brand.

Hier draait dit nachtfeest op, dit word door Hierofant

Beyvert om zijn klaauw te slaan in al 't gewijde;

En hierom weifelt hy, en houd des Konings zijde.

Maar niemand onder u zal zoo lichtvaardig zijn,

Dat hy om aardich genot, ook de eere van Jupijn

Verzaake; ik zweere by mijn heilige offerbanden,

En hooft, geen witten stier noch smookende offerhanden

Te wijden aan dit beeld, noch geur van 't wierookvat

Te zwaaijen voor 't altaar, al zouden hof, en stad

Met koningrijk met al in vuur, en bloed verzinken,

Eutimus.

Eerwaarde Vader, zacht.

Theofrastus.

Ik meen mijn bloed te drinken

Om dees verwatenheên.

Eutimus.

Gewis uw reedlijkheid,

Werd op de proef gestelt door zulk een onbescheid.

Het hof, 't welk in de kerk bespreeken mag, noch stemmen,

Belaagt de Myterkroon, en waant haar magt te temmen:

Maar 't priesterdom 't welk u tot hooft heeft ingewijd,

Zal 't helig tempelrecht, aan eeuwen, noch aan tijd,

Noch waerelds hooftgezach gebonden, kloek verweeren,

Al zou de waereld in haar ouden baiaard keeren.

Maar aangezien dees storm zoo snel, en onverwacht

Dus opsteekt, en het hof zijn opzet deezen nacht

Voltrekken wil, en zich om hoog noch laag laat hind'ren,

Valt dit bedenken, of gy met wat zeils te mind'ren

Niet veiliger door zee zult vaaren, voor een poos,

Dan laaten volstaan, en den kerkdienst roekeloos

Beveelen aan 't gevaar van zinken, of van stranden,

In zulk een dwarreling, en buy van misverstanden.

Men ga met overleg: het hangt aan uw besluit.

Theofrastus.

Hier valt geen middelen; hier heeft de kerkdienst uit,

Indien wy weifelen, en gunst ten hoof gaan zoeken.

Eutimus.

Men kan behendiger de schalkheid dus verkloeken

Om beters wil, de schâ gaat zomtijds voor de baat.

Theofrastus.

Ik prijs uw oogmerk; maar 't gevolg is al te quaad.

Het looze hof verleert niet licht zijn quaade luimen.

Begintme om beters wil dien afgod in te ruimen,

Zoo word de voet gelegt tot ongebondenheên.

Eutimus.

Men ruimt, met eenen voet of twe te rug te treên

Het veld niet, maar verliest wat velds, om 't veld te winnen.

Theofrastus.

Zoo wint het hof op ons, waar toe den vyand binnen

Gelaaten, die zoo licht gekeert word voor de poort?

Eutimus.

Niet licht, maar met gevaar; het hof vaart echter voort.

Diodoor.

De Vorst heeft by zijn hoofd, en kroon te hoog gezwooren.

Theofrastus.

En ik by Jupiter; geen afgod zal zijn kooren

Ontheiligen, geen magt van Vorsten, onze magt

Verdrukken; liever hier gesturven op de wacht

Des tempels, dan den toom van 't kerkgezach te missen.

Wie zou dees lastervlek uit de altaarkleeden wissen?

Eutimus.

Salmoneus heeft de magt der benden op zijn hand.

Hy houd zich sterk genoeg het opgaan van dien brand

Te stuiten.

Theofrastus.

Tempelbrand is niet zoo licht te blussen.

Gantsch Grieken stemt met ons in kerkplicht.

Eutimus.

Ondertussen

Verliezen wy 't genot van 't altaar, en zijn vrucht.

Wy bouwen, zonder 't zwaard, kasteelen in de lucht,

Indien we ons op den arm van 't priesterdom verlaaten.

Hy kan de magtigen, en hoofden der soldaaten,

Betaalen met uw erf, en zettenze in 't bezit.

Theofrastus.

Wie hoorde ooit onbescheid, wanschaapener dan dit?

Der geestelijken erf aan 't waerelsvolk te brengen!

Dat zal noch Jupiter, noch Theofrast gehengen.

Ik stel mijn toeverlaat op Bazilides trouw.

Eutimus.

Een hoveling? helaas! een zwak, en krank gebouw.

Die niets verhoopt als magt, en hoogbewind, en staaten.

Theofrastus.

Die hoop zal, zonder my, hem luttel kunnen baaten.

Wat brouwt de hovaardy van eenen Vorstal ramps!

Een vrouw vol ydelheid, vol winds, vol rooks, vol damps,

Kan zijn verstand zoo wijd misleiden, en vervoeren,

Dat hy zich niet ontziet zijn rijken om te roeren,

Te stellen in gevaar: men laate 't beeld hier staan.

'k Hoor menschen, volgt, ik zal de kerkdeur toe doen slaan.

Zy gaan alle in den Tempel.

Derde tooneel.

Basilides, met eenige Trouwanten en Hofgevolg.

HOud goede wacht; de twist welke in dit rijk komt wroeten,

Verbaast de waereld. Maar hoe raaktze eens op haar voeten?

Zy twijfelt of zy dwars, of achter gaat, of voor;

De tempel, en het hof aan 't zwind'len, mist het spoor.

De Koning zonder zoon, en manlijke erfgenaamen,

Word van zijn vrouw beheerscht, die rokkend werk te zaamen,

Rust nimmer nacht noch dag, en maakt het nu zoo grof,

Dat zy den staat verwert, en tergt; de kerk, en 't hof

Als in slagorden stelt, door 't broên van vyandschappen,

Verhit om onderling elkaâr op 't hert te trappen.

Mijn zwaard, aan 's Konings eed gebonden, suft, en dut

Wat zy te kiezen sta, het eerlijk, of het nut:

De waereld wijsheid raadme op eige nut te letten,

En my, en mijn geslacht, en afkomst hoog te zetten,

By dees gelegenheid: want uit de burgertwist,

En kerkkraakeelen, weet de loffelijke list,

In schijn van heelzaamheid, als 't euvel is aan 't rijpen,

Met glimp een fluierkroon, en purp'ren rok te grijpen;

Die Bazilides past, des rijks vertrouweling,

En Opperveldheer. Ik verlaatme op deeze kling,

Daar mijn geluk aan hangt, en wilze aan weerzy leenen,

En kunstig weifelen, doch geen party vereenen.

Zoo stuurt men best 't gezach des Konings naar 't bederf,

Te bersten op den rots van tweedragd; heeft de verf

Van een verniste grijns ooit iemands oog bedrogen,

Zy dienme nu: zoo word een vos in 't net getogen,

En valt de loosheid van een jaager tot een buit:

Want gaat des Konings stam met 's levens uurglas uit;

Dit koningrijk is mijn, al had een nader voordeel.

De scepter hangd aan 't zwaard: de stomme spreekt het oordeel

In spijt van Hierofant, hofpriester van mijn heer.

De Koningin misbruikt zijn wulpsheid, om haar eer

Ook boven Junoos troon op spinneweb te bouwen.

Zy zet haar aard ten toon, en de ydelheid der vrouwen,

Die 't aanschijn spieg'len, en mistrouwen zelf den schijn,

Uit dwaaze hoovaardy, zy willen grooter zijn,

Dan haar Vulkanus eerst bootzeerde om stof te spaaren.

De deugd is slegt bewaard, daar zy de doos bewaaren,

Vol deugd, en ondeugd, haar nieuwsgierigheid betrouwt.

Hoe ieder ook den zin van het orakel houwt,

My dunkt ik zie mijn zon, en glorie is aan 't rijzen.

Maar daar komt Hierofant (ik zal zijn yver prijzen

En aanvoên) gantsch vergramt van weezen, en gelaat,

Om dat het beeld ten schimp hier voor de kerk noch staat.

Vierde tooneel.

Hierofant, met eenige Hovelingen, en Priesters, Bazilides.

Hierofant.

NOch staat het marm're beeld des Konings voor den drempel

Ter schande van zijn wil; men weigert het den tempel

De schaduw van 't gewelf, en hoog gewijde dak!

Mag dit bestaan, zoo heeft het hofgezach een krak;

Zoo legt ons nieuw ontwerp van godsdienst plat in de assen.

Mag dit bestaan, wie zal op 's Konings kerkwet passen?

Wy moeten hier met magt, en yver in voorzien.

Bazilides.

Dat staat alleen aan hem, die mag, en moet gebiên.

Hierofant.

Die last was u betrouwt: wat had gy hen geboden?

Bazilides.

Zy zouden, in den naam des Konings van de goden,

Dit heilig beeld in 't koor verheffen op 't altaar,

Met priesterlijk geleide, en kerkelijk gebaar.

Heeft Diodoor, die flus dien last heeft aangenoomen,

Dit aangedient? en is 't bevel niet naargekoomen,

Zoo loopt de kerk gevaar van 's Vorsten ongena.

De tijd verloopt, en lijd geen uitstel.

Hierofant.

Ik versta

De zaak als gy. Men mag op zulk een stuk niet slaapen.

Schoon Theofrastus hoog, en trots is in zijn waapen

Hy moet 'er echter aan; hoe stout men dit belet';

Een grijs gerimpeld hooft, als 't zijn, word traag verzet.

Het afgesleeten kleed verlaat niet licht zijn plooijen.

Wat hooren we onder 't volk al lasteringen strooijen!

Wat word het hof beticht, van wetteloozen dwang?

Dit kan niet langer staan, en stilstaan spoed geen gang.

Bazilides.

Hoe 't ga of niet, ik sta bekneld van wederzijden,

De Koning dringt me hier, en daar de Kerkgewijden.

Ik volgde 's Konings last, zoo dra ik dien ontfing;

Noch roept men dit's de drift van zijn vertrouweling,

En Bazilides word gelasterd voor vermeeten,

Voor tempelschender, en loftuiter uitgekreeten,

Die 't hof noch naar de oogen ziet, en goôn noch afgaôn

Doch 't moet'er eens mê door: ik heb het hof met wacht

By tijds bezorgt; al sloeg de stad, en't volk aan't muiten,

Men vreeze geen gevaar, van binnen, noch van buiten:

En schieten wy te kort in deeze razerny,

Zoo schen ik den soldaat op stad, en burgery,

En de oude Priesters aan: zy paaijen dan die tanden,

Dat yzere gebit met loeijende offerhanden.

Ik ken geen magten, dan den Koning, en Mevrouw:

Laat weifelen wie wil; ik blijf de Kroon getrouw,

En handhaaf 't hoog bevel.

Hierofant.

Zoo spreeken al de braaven,

Die op een zelven draf, en heirbaan heene draaven,

Hoe steil zy opwaards rijz', de deugd is niet gewoon

Te streeven op een bed van roozen naar de kroon;

Maar langs een steilen weg: zy wil op 's volks behaagen

Den prijs niet zoeken, noch den helm, en 't panser draagen

Den meesten hoop ten dienst: zy weegd, waardeerd, en schat

De dingen op hun waarde, en toetst voorzichtig, wat

Haar voorgesteld word, dan besluitze, en wraakt ten leste,

En kiest, en voert het uit, en geeft zich zelf ten beste

Voor vaderland, en vorst, voor tempel, en altaar.

Dus vallen haar, hoe 't loopt, geen zwaarigheden, zwaar.

Bazilides.

Gewettigde, gy spreekt niet wulpsch, maar wel ervaaren,

En uwe aandachtigheid, en wijsheid zijn uw jaaren

Gantsch ongelijk, en treên het grijze hair voorby.

De Koning, zonder u, lag onder, en in ly.

De aardspriester Theofrast, een onverzetbaar drijver,

Staat stom voor uw vernuft, verschrikt voor uwen yver,

En openbaaringen. Gy hoorde in 't kerkgeschil,

Uit Pisaas tempelbeeld des hemels wijze wil;

Gy hebt daar, mond aan mond met Jupiter gesprooken.

Hierofant.

Het heeft my nooit aan moed of overleg ontbrooken,

Om diep te gronden waar de wijsheid in bestaat,

En wat de tempel eischt te schikken op zijn maat.

Ik weet de vlekken van de dwaaling uit te schuuren,

Te vaagen van den roest; ik raag de tempelmuuren

Van spinneweb, en vuil, en kleedze in zuiver wit.

Ik kies geen dop of bast voor kerne of voedzaam pit:

Wat overtollig is, besnoey ik van zijn telgen.

Geen wijze, die mijn wit kan vatten, zal zich belgen,

Dat ik den ouden steil des tempeliers verzet.

't Orakel zeit....

Bazilides.

Zie daar met yverigen tret

Den grijzaard koomen, spreek, nu is uw tijd gebooren.

Wy willen uw gesprek van wederzijde hooren.

Vyfde tooneel.

Theofrastus, met eenige Koraalen, Bazilides, Hierofant, Priesters, Hovelingen.

Theofrastus.

WAt brengt ons, Hierofant, al weder uit het hof?

Is 't vrede, en eenigheid, of moeite, en twistens stof?

Hierofant.

Die met den Koning stemt, bestelt geen stof tot twisten,

Als Theofrasten.

Theofrastus.

Zeg, gelijk de Salmonisten,

De Hierofanten, die het hof naar de oogen zien,

En traag beseffen wat de goden ons bediên.

Hierofant.

Gy meent de Koningen? verstaat gy zulke goden,

Ik stel my onder hen, en eere hun geboden.

Theofrastus.

Gy eertze, wyliên meê, doch boven al Jupijn.

Hierofant.

Gy eert de Koningen, als 't pas geeft, met een schijn

Van eere, en anderzints onteertze in hunne wetten;

Wanneer ge in plaats van 't beeld op 't hoog altaar te zetten,

Zijn grootheid voor de kerk, en al het volk onteert.

Theofrastus.

De kerkwet heeft van ouds dit Elis nooit geleert:

Dat de eens van hand tot hand ontfange kerkbeveelen,

Gevolgt heeft, en Jupijn met hoog gewijde speelen

Altaaren, tempelen, en tempel woud geviert.

De wijde waereld word van Jupiter bestiert.

'k Heb al gehoort wat u de godspraak quam ontvouwen;

Gy zijt, wiens raad de Vorst, zoo hyze volgt, zal rouwen,

Maar wie hem dooden zal, is Jupiter bekent;

Misschien schuilt hy ten hove of houd zich hier omtrent.

Gy ziet de tempel wien noch niemand eer ontleende,

Wie dit vermoogen ooit ontheiligde of verkleende,

Ontsloop niet straffeloos zoo roekeloos een daad.

Die Majesteit verschoont veel boosheid toch geen smaat

Noch altaarschendery, noch hemellasteringen.

Hy is verwaant die hem den blixem tracht te ontwringen.

Hierofant.

Hoe nu? heeft Kreete niet uw godheid uitgebroed?

De Koribas dat kind met geitemelk gevoed?

Geborgen in een hol voor 's vaders haat en tooren?

Heeft Jupiter dat rijk, waar in hy was gebooren,

Als Koning niet beheerscht met zijnen grooten staf?

Gewaagd al 't eiland niet noch heden van zijn graf?

Of is 't, een bloote naam waar van zich elk verwonderd?

Aanbid gy slegs den naam? ik reken wel dry honderd

Jupijns de waereld door gedient, gevreest, geducht.

Theofrastus.

Hoort Jupiter dit aan! en straft hy uit de lucht

Die lastermonden niet. Waar ik me wende, of draaije,

Men dient dien magt in Kreete, op Ide, en in Achaaije,

Pyrraeus, Homole, en ons Piza dienen hem.

Gantsch Lybie is gewoon naar zijn orakelstem,

En raad te luisteren. Wat wil ons hier gebeuren!

Hierofant.

Gy moogd u liever om gedroomde faab'len steuren,

En dolle Poëzy, gespeeld op snaar, en lier;

Hoe hy zich zelven kan vermommen als een stier,

Om schoone Europe, in spijt van Sidons Kroon, te schaaken;

Hoe hy om Danäe door hof, en koop're daken,

Aan goude druppels smolt in haaren zuiv'ren schoot;

Of Ledaas minne in schijn van eenen zwaan genoot;

Of Semele in den gloed des blixemstraals verteerde;

Of Ganimedes met het Schenkersdom vereerde,

'k Versta heel wel wat ons de godspraak heeft beduid,

Gy zijt de Priester die des Konings glorie stuit;

Door wien hy veel genoot, maar staat een lijk te worden,

Wat deerd de Vorst? dat hy niet staat in 's hemels orden?

Bazilides, ter zijden tegen de Hovelingen.

Wat zijn zy vinnig, als haar meening is verdeeld!

Hierofant.

Indien Lycaon lang uw droomgod had gekeeld

Men mogt voor Jupiter, den waaren, wierook spaaren,

Of voor Salmoneus, 't zout, en meelgebak bewaaren.

Theofrastus.

Zoo smeed gy 't hof ten dienst een nieuwen oppergod?

Hierofant.

Gy stut den ouden slegts om 't aanzien, en 't genot.

Theofrastus.

Het wettige gebruik, bevestigt door de tyen,

Enalle rijken, kan ons dekken, en bevryen,

Voor alle lastering. Zal elk wat hy verdicht,

Verbloemen met de naam van godsdienst? en zoo licht,

Een erfgewoonte, lang geviert, en aangebeden,

Gesterkt met wonderen, in landen, en in steden,

En koningrijken, ook zoo wijd men menschen vind,

Verand'ren naar zijn brein, dan dus, dan zoo gezind?

Zoo moet de tempelplicht ten schimp des volks gedijen,

Gelijk een weêrhaan zich naar 's volleks razernijen,

En driften draaijen: ja de wispeltuurigheid

Aan geen gezach verknocht, noch wet, noch regel, leit

Een voet, en baant den weg tot ongebondenheid.

'k Zag dus de waereldkloot gedrongen uit zijn assen,

Een Oceaan van bloed tot aan de starren wassen,

Om zulk een lastersmet, dien niemand zuiv'ren kon,

Te wassen, als in de eeuw van een Deucalion.

Bazilides.

Gy heeren, maatigt u, en spreekt met koeler zinnen:

Men kan met ondergaan elkank're beeter winnen.

Hierofant.

Een schrander vogel schrikt zoo licht niet voor den schijn,

En Molok van uw kerk, uw slapenden Jupijn,

Misschien in de armen van zijn boel, met kragt gedwongen,

Daar Juno vast om pruilt: Wat duldze al geile sprongen,

En zietze om laag 't gewelf des held'ren hemels aan,

Zy ziet zijn bastaards zoons, en schoone boelen staan,

(Quansuis, een eeuwige eer) in 't heir der sterren prijken:

Ja in den hemel zelf Inachus hem gelijken,

Gelijk zijn eige kroost. Hy ziet Alkmenes zoon,

En kropt haar stiefmoêrschap, en onverzoenb'ren hoon.

Ik zwijg van snoepen, en ontelbre zijde gangen,

Van geen Vulkaan betrapt, noch in zijn net gevangen.

Dit is uw Jupiter. Niet dien mijn hert door speelt;

Dies yver zoo gy wilt, en keer Salmoneus beeld,

Ik ga ten hove, en zal de Koning wel beleezen,

Salmoneus zal 'er staan, of hier geen Koning weezen.

Hierofant, en Hovelingen binnen.

Zesde tooneel.

Bazilides, Theofrastus, Koraalen.

Bazilides.

AArdspriester kan men dit aanhooren, zonder schuld

Jupijn verschoon me! ik ben ten eynde van geduld.

Mijn eed verplicht dit zwaard voor 't hofgezag te bukken,

Maar zonder dat, ik hieuw hem 't bekkeneel aan stukken,

En schonk de stukken van dat eerverwaaten lid

Den disch van mijnen heer, die nu ter tafel zit,

En banketteert, en drinkt den wijn uit nektarschaalen,

Om in zijn Majesteit gelijk de Goôn te praalen,

Met al den adeldom, een trots vermomden stoet

Van Goden; moetmen 't Hof ten dienst staan op dien voet;

Wy waaren nutter, och veel nutter ongebooren,

Al heeft de hof bende ons, haar overste gezwooren,

Wy staan gereed dit ampt te weig'ren, en deeze eer;

Behaagd het u, in ernst, daar legt den degen nêer;

Om geenen valschen dienst van goden te beschutten.

Theofrastus.

Heer overste, om de kerk, en 't altaar t'onderstutten,

Bewaar uw ampt, en waak ten minsten deeze nacht,

Ten dienst van Jupiter, en 't priesterlijk geslacht.

Bazilides.

Hoe kan ik Jupiter, en 's konings gruwel eeren?

Hoe deeze dolle slag van onze halzen weeren?

Twee Godhêen dienen, de een waaragtig, de ander valsch.

Theofrastus.

Ontziet gy 's konings vloek te haalen op den hals?

Bazilides.

Geenzints, ik sta bereid voor uw altaar te sterven.

Theofrastus.

Volhard, gy zult de gunst van 't volk, en ons verwerven.

'T is schande dat de vorst durft staan naar zulk een lot,

Weerstreef dan zijne wil.

Bazilides.

Het koninglijk gebod

Niet uit te voeren, stelt ons voort in ongenaade.

Theofrastus.

Wy gaan, zoo wel als 't hof, met Jupiter te raade.

Bazilides.

Salmoneus is vol moed, het hof braveert de kerk,

De waereldlijke magt is uwe magt te sterk.

De Koning eigent zich het opperste vermoogen.

Theofrastus.

Der goden Koning ziet dit schouwspel uit den hoogen.

Al komt zijn straffe hand den boozen langzaam by.

De hemel weet zijn tijd, en ruim zoo wel als wy

Bazilides.

De nadruk van de straf leert wetten onderhouden.

Theofrastus.

Door uitstel van den eisch geen schuld werd quyt geschouden.

Bazilides.

Hoe draagd zich mid'lerwijl een amptenaar van 't hof.

Theofrastus.

Vermomt.

Bazilides.

Hoe mag dit zijn?

Theofrastus.

Wy geeven u verlof.

Filotimië zal den vorst eerlang verderven,

Een balling maaken, of elendelijke doen sterven.

De Koningin misbruikt den wulpschen Hierosant,

Die brouwt dees nieuwigheên, en broeid een pest in 't land.

Bazilides.

Zijn wulpsheid waant den weg te baanen naar de starren.

Theofrastus.

Dat brein is recht gespitst op staaten te verwarren,

Door dubbelzinnigheên; waar in de vorst verstrikt,

Zijn gemalin gelooft; zijn overdwaalscheid mikt

Op 't onbeschietbaar, en door zijne raad gesteeven,

Weet hy een schijn van goed aan droom, en drift te geeven.

Bazilides.

Zijn aanhang is noch kleen, waar op hy zich betrouwt.

Theofrastus.

Is de aanhang kleen, hy is weêr loos, en boos, en stout.

Bazilides.

Om wat te durven?

Theofratus.

Dat heel Grieken door zou dond'ren.

Den tempel van Jupijn, altaar, en beeld te plond'ren.

Ons grijze priesterdom te zetten uit zijn erf,

En voort al 't veerschot te deilen by versterf.

Bazilides.

Men eischt alleen dit beeld ten tempel in te voeren.

Theofrastus.

Al 't ander smoort men, om het hooftpunt niet te roeren.

Het luid te haatelijk; waar eerst den grond geleid,

Gy zoud den nadruk zien van deeze nieuwigheid.

Bazilides.

Misschien hoe Hierofant bekleede uw kerkgestoelte.

Theofrastus.

Met reden, daar geen zon op 't hooft steekt in de koelte,

En schaduw van 't gewelf. hy vlamt op 't kerkgenot;

Wie zou Salmoneus wil voor Jupiters gebod,

Nu niet verkiezen? en met offerhanden paaijen.

Het voorspook van dien storm werd reê gehoort aan 't kraaijen

Des weêrhaans van dit hof, die zijnen trotzen kam

Vast opsteekt teegens ons.

Bazilides.

Met welk een trotsheid nam

Hy afscheid, en beloofde u weder op te komen!

Theofrastus.

Laat suffers, zonder hert, voor dreigementen schroomen:

Ik wijk niet eenen voet voor dood noch dreigement.

Bazilides.

Wie twijselt, die den moed van Theofrastus kent?

Ey ga ten hove, om hun geen achterdocht te geeven.

Eerwaardigste, volhard, mijn staat, en eer, en leeven

Te waagen is niet veel, indien het u behoê.

Ik blijf mijn Vorst getrouw; maar tot het altaar toe.

Theofrastus.

Ik ga, en hier op moet gy Jupiter behaagen.

Die waardig zijt het zwaard in 's Konings dienst te dragen.

Een weif'laar houd ten hove alleen zijn heer te vriend,

Om 't voordeel; en zoo lang 't geluk den meester dient.

Doch Bazilides oogt op 't recht meêr dan op staaten.

Op zulk een kerkheld mag dit volk zich vast verlaaten.

Theofrastus binnen.

Bazilides allen.

Geveinsde tempelier, ik zie door al 't gewoel,

Ik yver naar den troon, gy naar den tempelstoel;

Maar 'k zal my wachten u, of iemand te betrouwen.

't Werd laat, ik moet alom een waakend oog gaan houwen.

Binnen.

Zang van inwoonderen van Elis.

Eerste.

‘GElukkig is de heer,

‘Die wel begrijpt hoe teêr

‘De aloude kerkdienst, en haar wetten

‘Uit hun natuuren zijn.

‘Zoo datze ook zelf geen schijn,

‘Geen lucht, noch glimpen van verzetten

‘Verdraagen, min verwaatenheid

‘Van laster, dat de Majesteit

‘Van Jupiter geheel verduistert.

‘De louterheid des tempels luistert

‘Noch scherper dan de fikse tong

‘Van Themis weegschaal, die rechtvaardig,

‘Terwijl 't geschil in twijfel hong,

‘Het waardig scheide van 't onwaardig.

Tweede.

‘De Priestren is de wagt

‘Des tempels, dag en nacht

‘Op 't hoogst bevoolen te bewaaren;

‘De tempel rust alleen

‘Op geenen marmersteen,

‘Maar meer op leevende pylaaren:

‘Op 't onbewooge priesterdom,

‘Dat met zijn schouderen alom

‘De feesten stut, en plechtigheden.

‘Zoo wijd de zon komt aangereeden.

Derde.

‘Wanneer de tempels, en de hoven

‘Verwarren hun gezag,

‘Dan gaat het niet als 't plag,

‘Dan word de deugd verschooven.

‘De schaduw schijnt het licht

‘Te steuren in zijn plicht.

‘Een ieder moet zijn beurt bekleeden,

‘De eenstemmigheid van bey,

‘Gaat lieflijk als een rey,

‘Van zang, en dans, op maat van reden.



Salmoneus.

Treurspel.

Eerste bedryf.

Eerste tooneel.

Vertoonende een straat met Huizen, Paleizen, en een Tempel, meerendeel met Konstwalken bekleed.

Archytas. Zeno. Epicharis.

Architas.

DE volle maan komt op, en volgt den avondster,

Wy hebben Pisa, daar de mond van Jupiter,

De Priesters antwoord gaf, ter goeder tijd verlaaten,

Om Elis, en het Hof, en Kerk, en Mart, en straaten

t'Aanschouwen op 't gerucht, dit Landschap doorgespreid,

Dat deeze stad te nacht al Pizaas Majesteit,

En glans verdooven zal, en Hereles feest, en speelen,

Door toestel van wat grootsch, en hemelsche tooneelen;

En zeeker 't geen wy zien verminderd niet de faam,

Die doorgaans is gewoon op eenen hollen naam

Te stoffen, en met klank van ydele trompetten,

De kleene dingen breed, en heerlijk uit te zetten:

Want wat Pizaner ooit verkeerde hier omtrent,

Niet een heeft Elis ooit in deezen schijn gekent:

Zelf de ingezeten dwaald, en staat als opgetoogen.

Zeno.

De menschen schijnen hier in sterrelichte boogen,

Te drijven of te treên op wolken door de lucht,

Langs de aarde in de lucht verkeert, geen loopende gerucht

Bedroog ons, nu wy hier verbaast, als ziende blinden,

Noch twijf'len waar wy staan, en om den weg te vinden

Een leidsman hoeven, die den nabuur met bescheid

Berechte, en wijze, en toone al stads gelegenheid.

Hier komen twee Gewijde in witte koorgewaaden,

De een met een offerkruik, en de ander overlaaden

Met eikekranssen. Wat of dit beduijen wil?

Zy hebben ons in 't oog, daar staan zy buide stil.

Tweede tooneel.

Diodoor. Altaarknaap. Archytas. Zeno. Epicharis.

Diodoor.

WAt mannen komen hier van buiten opgedondert?

By avond na dit feest. de vrou staat zeer verwondert

Om dees verandering, zy staan verbaast, en stom.

Archytas.

Het zy gy Priester zijt, of een die 't priesterdom

De hand reikt, laat u niet verdrieten noch mishaagen,

Dat wy Pizaaners u een luttel ondervraagen,

Naar deeze nieuwigheên, voorheene nooit gezien,

Wat wil de toestel van dees stacy toch bediên?

En dat dees Stad, de Mart der omgelege volken,

Een lucht vol luister schijnt, en met tapijt van wolken

Behangen om, en om, waar door een buiten man

Of landzaad naauwlijks kerk, en hofstraat kennen kan,

Noch 't Hof, hoewel hy hier gewoon is alle jaaren

Te trekken om gewin, te wisselen zijn Waaren,

Aan geld of koopmanschap, hoe scherp men haar beziet,

De hoofdstad Elis schijnt, noch lijkt zich zelve niet,

Maar lucht, en hemel, daar Jupijn de hemelraaden

Verdagvaard door de lucht, en starrelichte paden.

Zoo dit een Schouwburg is; Athene, Pallas stad,

Heeft zulk een Speeltooneel noch glori nooit gehad.

Ay! staat een poos, gy zult den Tempel niet mishaagen,

Zoo gy verd waalde leid, en antwoord op hun vraagen.

Epicharis.

Wy volgden meê den stoet der Priest'ren, die Jupijn

Gesprooken hebben, zeg wat mag'er gaande zijn?

Zoo't weezen mag, ay! kom de nieuwsgier van de vrouwen

Te hulp; wil de oirzaak van dees toestel wat ontvouwen!

Diodoor.

Mijn Kerkgenoot, ga, breng dees offerkruik der Goôn

In 't offerkoor: gy weet ik ben ten Hove ontboôn,

En kan, al loopt de tijd, niet laaten ons gebuuren

Te dienen op hun vraag, en wat te recht te stuuren.

Altaarknecht binnen.

Mijn naam is Diodoor, aan de oostzy van de kerk

Mijn wooning, nu vermomd met dit geschilderd zwerk;

Daar duizend kunstenaars, en geesten over zweeten,

Dees kerk, recht voor u, werd Salmoneus kerk geheeten.

Dees ruimte 't eereveld, geheiligd aan die zorg,

En ginder rijst het Slot, men heet het Godenborg:

Daar houd Salmoneus hof met onze Koninginne

Filotomie, zijn bekoorende Godinne,

Die meer op hem vermag, dan Juno by Jupijn.

Zeno.

Wat heeft de Koning voor? hy mikt in allen schijn

Op een byzonder wit: want hoe men 't keere of wende,

Zoo groot een toestel oogd op een doorluchtig ende.

Diodoor.

Hy heeft verandering van kerkdienst in den zin.

Zeno.

Een aanslag vol gevaars.

Diodoor.

Indien de Koningin

Hier zwaarigheid in vond, hy zou dees snaar niet roeren,

Zy poogd den Koning als vergood in top te voeren:

Gelijk een Jupiter te heffen op 't altaar,

Door offerhande, en tiende, en kerkelijk gebaar,

En wierook, en triumph, en beelden, en gezangen,

Als eenen uit wiens schoot, en boezem wy ontfangen

De zegeningen, daar dit Rijk van overvloeid.

Dat de aarde vruchten draagd, geboomte, en akker bloeid;

Dat alles leeft, en is, en andre voort kan teelen,

Het gantsche Rijk in rust, voor bloedige krakeelen,

Geweld, en overlast, en sterfte, en zwaarigheên

Beschut werd, eigend hy zijn wijsheid toe alleen.

Archytas.

Wat zegt hy van Jupijn? en mind're luchtgenooten?

De aloude Godsdienst werd te schendig dus verstooten,

En in haar plaats een nieuw verdichtzel aangebeên,

Zich dus te noemen, is een laster, daar voorheen,

Zoo meenige eeuwen, noch onze ouders ooit van hoorden.

Diodoor.

Gebruik bescheidenheid in yver in uw woorden.

Epicharis.

Wat roept men van zijn beeld, en trotze wagenpraal?

Diodoor.

Als gy Penejus brug zult zien, uit geel metaal

Gegooten, en met een den kostelijken waagen,

Op goude raders, en de paarden hecht beslaagen

Met blinkend staal, gereed langs 't brommende gewelf

Der brugge, en over stroom te rennen, gy zult zelf

Gelooven, dat Jupijn, dees toestel, best zou passen.

Archytas.

De trotsheid kent geen peil; zy wil al hooger wassen.

Zoo word door overdaad 's Rijks schatkist uitgeput,

De zenuw van den staat. Geen burgers trekken nut

Uit lasterlijke pracht, gewoon de lucht te tergen.

Gelijk wel eer het rot der Reuzen, niet dan Dwergen

Gereekent by de magt van Jupiter, die 't al

Wat zich te trots verheft, verweezen heeft ten val:

En elke magt haar maat van niemand t'overschrijden,

Door 't noodlot toegekeurt, heel stip voor alle tijden.

Diodoor.

Het is niet veilig hier te waaren deeze nacht,

Omtrent het Hof, ten zy men geen gevaaren acht;

Eene oirzaak, dat dees wijk, nu doods, en schier verlaaten,

Niet grimmeld van een drang, gevloeid uit alle straaten,

Nieuwsgierig om te zien wat onweêr van geschil

Hier tusschen Hof, en Kerk misschien oprijzen wil.

Men heeft, om min het volk te ontrusten, en te stooren,

De nacht, en duisternis voor dees triumph verkooren:

Want wat zich schaamt by dag, en draait op veel gevaars,

Word liever 's nachts gezien, als schoonder by de kaars.

De Burgery gedeeld, en al een wijl aan 't mompelen,

Word naauwlijks ingetoomt; men vreest voor overrompelen.

De een droomt van nieuwigheên, door eigenbaat gestijft,

En den ander eert al wat den ouden Godsdienst drijft.

De hemel blusch by tijds dit smeulend vuur, dees vonken,

Zoo niet, wy zien den staat in puin, en asch verzonken.

Wat zegt'er Pisa toe?

Zeno.

Die stad houd noch de zy

Van Jupiter, en viert 't Olympisch jaargety,

Om 't vijfde jaar, heel stip, en zonder te overtreden.

Pizaaners volgen 't oude, en haaten nieuwigheden.

Gantsch Elis loopt gevaar van staat- en kerk krakeel.

Dees Stad gelijkt bykans een Schouwburg, een Tooneel,

De Goden treden hier te voorschijn, met hun rollen.

Zoo raakt Jupijn ten schimp, en zijn gemeente aan 't hollen.

O! lasterlijke vond, de Tempel raast, en suft,

Wanneerze dient tot spel van 't menschelijk vernuft.

Men moet de weeligheid der herssenen besnoeijen,

Het brein verdigt niets goeds; de staat vergeet te bloeijen,

Daar nevels van misbruik, en ongetoornde drift,

De telgen van de jeugd besmetten met vergift

Van eigenzinnigheid, en dert'le hovaardijen.

De hemel hoede ons voor al zulke guigchlerijen,

Eene ongebondenheid te Pisa lang getemt;

Dat stemt geen speelen, als de Kerk het tegenstemt.

Diodoor.

Wy willen ons gesprek bespaaren tegens morgen:

Ik moet ten Hove gaan; maar ga niet zonder zorgen

Naar Basilides, om te spreeken met dien heer.

Te hooren 's Konings wil.

Epicharis

Des hemels Koning keer

De oneenigheden van dees stad ten goeden ende!

Want tweedragt is de bron, en springaâr van elende.

Architas.

De vader Jupiter bestraale ons met genâ!

Dat niet deeze onrust in zijn tempelgevel sla,

Te Pise: want die slag, kon Griek, en Ongriek treffen;

Indien de Koningen zich tegens Goôn verheffen,

En 't grijze hooftgezag van 't eeuwig Priesterdom

Verdrukken ongestraft. Wy zien de Orakels stom,

En elk den Vorsten naar den mond zien, en gelooven,

Geraakt Salmoneus, en het Hof dien hoek te boven.

Hier hangen wierookvat, en kroon in eene schaal:

Maar gaanwe naar de brug, en trotze wagenpraal,

Bezien waar 't veiligst is voor oploop ons te bergen.

Men mag 't gevaar wel zien, maar wacht' zich dat te tergen.

Alle binnen.

Derde tooneel.

Rey van Priesters van Jupiter, en Hofpriesters.

Eutimus.

JUpijn, die alles naar uw wensch

Beschikt, waarom is toch den mensch,

Door uwe wijsheid in dit leeven,

Den nabootzeerlust in gegeeven?

Naardien hy vaak dien trek misbruikt,

En niet alleen al wat'er duikt,

Beneden u, wil nabootzeeren,

Maar hooger vliegen op de veêren

Van zijn vernuft, en al de schatten,

Der endelooze eeuwigheid bevatten.

De ondankb're staat naar hooger waarde,

En wil vergood zijn hier op de aarde;

Zijn hoogmoed schept voor ons gezicht

Een hemel uit een stad, het licht

Uit duisternisse, en nacht, en dampen,

Het aardrijk tot een lucht, vol lampen.

Gestarnte, en glans, die 't oog verblind,

Men durft hier hagel, regen, wind,

En weêrlicht, blixem, vuur, en donder,

Ook zelfs des hemels magt, en wonder

Braveeren, op een pronkstellaadje,

Een worm vertoont uw perzoonaadje.

Eurialus.

De hovaardy houd streek noch maat;

Men kentze aan 't zwellende gelaat,

De tong, en tekens der gepeinzen,

Al wouze een poos haar wit ontveinzen,

Vernissen, met wat glimps, en schijns,

De wijze zietze door de grijns.

De grooten speelen nu voor stommen,

En zien dit lofgetuit, dit mommen

Met hun hovaardige oogen aan.

De huich'laars poogen wel te staan

Ten hove, en oogen slechs op voordeel,

De glimp van staat verblind het oordeel

Der hovelingen, dat's hunne aard.

Een kerkdienst daar men wel by vaard,

Word van de menigte aangebeden.

Hier duikt de waarheid, en de reden.

Maar laat ons, schoon in dienst verscheiden,

Het uiteind van dit stuk verbeiden.

Ik ga ten hoof mijn ampt bekleeden.

Eutimus.

Ik ongerust ten Kerke in treden.

Einde van het eerste Bedrijf.



Vierde bedryf.

Eerste tooneel,

Vertoonende een straat met huizen, alom met wolken, en tapijten behangen.

Hierofant, Filotimie.

Hierofant.

NU Bazilides niets op Theofrastus wint,

Die zijn hardnekkigheid te krachtig boos, en blind,

Verdaadigt, staat ons eens het uiterste aan te vatten.

Een werk, zoo zwaar als dit, loopt groot gevaar van spatten,

Indien men 't ondermijne, en ramme slag op slag.

Filotimie.

Wat middel dunkt u dan het uitterste?

Hierofant.

Uw gezach

In 't werk te stellen.

Filotimie.

Och! hoe ik den Vorst bejegen,

Hy zwicht van achterdocht, en stemtme t'elkens tegen.

Hierofant.

Gebruik zijn mogentheid, hy volge u met zijn stem,

En scepter eene nacht.

Filotimie.

Hoe overstem ik hem?

Hierofant.

U past het hem, die niet wil luisteren, te dwingen.

Filotimie.

Zoo moest ik verder dan mijn staat, en paalen springen.

Hierofant.

Ja sleep hem, wil hy u niet volgen met gemak.

Filotimie.

Dan gaf ik zijn gezach, en scepter de eerste krak.

De kroon is eerst aan hem, en lest aan my bevoolen.

Hierofant.

Wat tusschen, u en hem gesmoort word, blijft verhoolen.

En of hy suffen blijft, en geen gevaar beseft?

Filotimie.

Hy zal 't beseffen, maar te spaade als 't onheil treft.

Hierofant.

Dat treffen zult gy zwaarst bezuuren, en gevoelen.

De oplopentheid van 't volk is hevig aan het woelen.

Gy zijt by Theofrast te schendig in den haat.

Filotimie.

Die slijt wel, word hy slegs gehandhaaft by zijn staat.

Zijn grimmigheid bedaard, indien het werk blijk steeken.

Hierofant.

Hy dreigt dit lasterstuk aan 't heele hof te wreeken.

Men zoent het priesterdom met afstand niet zoo licht.

Filotimie.

Het spring niet verder dan 't bestek van zijne plicht.

Hierofant.

Hier over kraait men, dat het hair te berge rijze.

Filotimie.

De kerkdienst blijft de zelve, al scheeld het in de wijze.

Hierofant.

Zach Theofrastus dit, ik zag den staat gered.

Geen tong verzet hem, word hy door geen magt verzet.

Dat is het eenig punt waar op deeze as moet draaijen.

Filotimie.

Ons dreigt een felle storm.

Hierofant.

Die zal wel overwaaijen.

Men steek maar rustig af in deeze baare zee.

Filotimie.

En waar in 't eind beland?

Hierofant.

Op een geruste ree.

Ik zie van ver de mond van een behouden haaven.

Filotimie.

Behouden, of ten gronde, en leevendig begraaven.

Ik toetste u slegs, getroost al wat my wedervaard.

Wie omziet, en noch vreest, is zulk een eer niet waard.

Een hemelpracht op aard, die grootheid verre ons leeven

Opweegen: maar al wat ik naar mijn oog besteven,

Bezeilt mijn moed, die zwicht voor wederspoed noch last,

Noch dreigementen van 't orakel; Theofrast

Kan tegen my niet op; ik sta naar hemel perken,

Nu middelen beraamt om 't schielijk uit te werken.

Salmoneus moet 'er aan ook tegen wil en zin.

Hierofant.

Daar komt hy, ik zal gaan, span nu uw krachten in.

Tweede Tooneel.

Salmoneus, Filotimie.

Salmoneus.

MEn draaft, en woeld vergeefs, geen middel van verdraagen,

Nu Theofrast zoo los heeft in den wind geslaagen

Wat Bazilides ried, en t'zaamen haalen kost.

De Aardspriester onverwrikt, als een metaalen post,

Door gunst, noch ongunst van zijn opzet is te brengen.

Wy moeten voor een poos wat dulden, en gehengen,

En stellen 't nachtfeest uit tot op een zachter luim;

Schoon Bazilides dringt om al dit tempelschuim

Te vaagen uit mijn Rijk, en moedig voort te vaaren;

Een verreziende heer weet zijn gezach te spaaren,

Gebruikt het op zijn tijd, en waagd het zonder nood,

Zoo licht niet, neen gewis een tegenstand, een stoot

Helpt al 't gezach in de asch. de Majesteit is teder.

Zy lijd geen schimp, stortze eens in de asch, wie brengtze weder

Tot haaren ouden glans, zoo heerelijk als ooit?

Dat kon Athene zelf met al zijn Wijzen nooit.

Het koninglijk gezach wast op als heilige eiken,

Die hoeven jaaren om hun hoogte te bereiken;

Dies laat ons 't zeekere, om 't onzeekere eergenot,

Niet waagen zonder kans. Mevrouw, dit is het slot,

En hier op afgetreên, eer wy dit paard berijden,

Eer 't schichtig word, en ons den breidel kom' te ontglijden.

Filotimie.

Is dit uw wijsheid? waar heeft die zoo lang geschuilt?

Het eene beeld staat hier in 't kerkportaal, en pruilt,

Het andere op de brug. de paarden voor den waagen,

Staan reede om in triumph hun Koning om te draagen.

De Priester, het gemeen, en al de toestel wacht,

En rekhalst van verdriet, om met de middernacht,

Dit hooggewijde feest door maagdelijke reijen,

Te doen vereeren, ons ter hooger stand te leijen;

U eindelijk te zien braveeren, en 't besluit

Van al dien toestel komt ten leste op uitstel uit.

Is dat uw Majesteit verzeek'ren, en bewaaren?

't Gebergte zweet van last, en arbeid om te baaren,

En na dien arbeid komt een veltmuis voor den dag.

Dat heet voorzichtigheid, en 't koninglijk gezach

Bevestigen. 't gaat wel, waar blijven de offervieren?

Brengt wierookvaten, flux: men slachte honderd stieren,

Ter eere van mijn heer, die dus den blixem voert.

O! liever duizendwerf dees koorde niet geroert,

Dan zich, en zijnen stam in zoo veel smaads gedompeld.

Indien dit haap'ren blijft, wy worden overrompeld

Van rampen, zonder ende, en plotz'ling met een slag

Getroffen, dat men nooit om opstaan denken mag.

Salmoneus.

Mevrouw, gy kunt hier uit mijn groote min bespeuren.

En hoe ik u in top van eere zocht te beuren;

Te heffen aan mijn zijde, indien het lukken wou;

Nu 't weifelend geluk des waerelds, luttel trouw

Ons aanziet met den nek, en komt den spil te hind'ren,

Door tegenspart'len, raad ons 't voorspook zeil te mind'ren,

Te strijken, geenen storm te loopen in den mond;

Dat's veiliger, dan 't schip te jaagen in den grond.

En, tegens wind, en stroom door al die blinde rotzen,

Het uiterste gevaar te tergen, en te trotzen.

Vergeef het uwen heer, dat hy uw leeven bergt,

En eer, en staat, en kroon.

Filotimie.

Gy bergtze niet, maar tergt

Een grondelooze poel, vol helsche razernijen,

Brengt teffens u, en my, en duizenden in lijen.

Salmoneus.

Uw oordeel, en het mijn staan tegens een gekant.

Wanneer de glorie zit, gelijk een schip op 't strand:

Dan zal het blijken, wie best oordeeld van ons beide.

'k Bedacht noch straks het stuk, en 't was of my iets zeide

Zie voor u; want gy loopt uw rampen in den mond.

Bedenk de godspraak wel. toen was het of de grond

Begon te daaveren, en alles zich ontroerde;

't Was of my eenig vuur omstraalde, en snel vervoerde.

Filotimie.

Zoo zijn 'er helden vaak begroet, vereert, vergood,

't Gaat wel, mijn vorst, wy zijn voorzeker buiten nood.

Dit voorspook zal gewis in vrolijkheid verdwijnen.

Salmoneus.

'K vrees voor elenden, eer de zon begint te schijnen.

Mijn hert getuigt geen heil: het onheil schijnt na by.

Filotimie.

Laat vaaren deeze zorg.

Salmoneus.

Wat eischt, Mevrouw, van my?

Filotimie.

Dat gy ons nachttriumph uitvoeren wilt met orden.

Beveel dees nacht aan my; laat my 'er meê geworden.

Salmoneus.

Wat raad om Theofrast te zetten naar uw handt?

Noch Bazilides, noch de kloeke Hierofant,

Noch mijn gezach heeft hem het alderminst bewoogen.

Filotimie.

Wie niet gewillig buigt, werd door geweld geboogen

Salmoneus.

En buigt hy niet?

Filotimie.

Zoo gaat de handel echter voort.

Men klamp dien admiraal met alle magt aan boort.

Laat kraaken al wat kan: men zal hem zien verstommen,

Mijn tegenwoordigheid aan uwe zijde brommen.

Bezat de stoutheid ooit des waerelds derde deel;

Wy laaten al de rest nu ook niet in 't geheel.

Salmoneus.

Ik ben het stuk getroost, om recht uw hert te winnen.

Filotimie.

't Is meer dan tijd dat wy het heerlijk stuk beginnen;

En 's rijks geheimraad nu verspreeken in het hof.

Om met een Majesteit op de aangevange stof

Te werken, en uw beeld gestuit voor deezen drempel

Gewillig, of met dwang te voeren in den tempel:

Dan, na een dans van eere, en zangen met de pracht

Der Reijen voortgetreên, daar ons het volk verwacht.

Alle binnen.

Derde tooneel.

Eutimus, Theofrastus, Rey van Priesteren, en Koraalen.

Eutimus.

WY treden naar het hof, en bleven nutter buiten

Theofrastus.

Gaaf Jupiter dat wy den Koning mochten stuiten.

Het waar een parel aan de kroon van 't Priesterdom.

Eutimus.

De Koningin te trots, te moedig, ziet niet om.

Naar hemel noch naar recht, om Junoos rol te speelen.

Theofrastus.

En zou men luisteren, naar 't hof, en zijn beveelen?

Zou een verwaande vrouw haar wetten in de kerk

Bekrachtigen? waarom verscheuren wy dit zwerk,

Dees hemelschildery, en wolken niet aan stukken?

Eutimus.

Verschoon het deeze nacht alleen om ver te rukken.

Wat deerd ons deeze praal, dit krank tooneeltapijt?

Van deezen Jupiter, die met den hemel strijd,

Zijn Juno ten geval. hoe laat hy zich misleijen!

Men mogt zijn dolheid eer beklaagen, en beschreijen,

Dan lasteren; wanneer een vrouw de kerk regeerd,

Dan draait de waereld om, dan staat haar hoofd verkeerd.

Theofrastus.

De vrouwen midd'lerwijl beschikken groote zaaken.

Zy spooken door de lucht gelijk Medéas draaken.

Eutimus.

Een heer houd best de hand aan 't roer van zijnen staat.

Theofrastus.

By wijlen heeft de heer de naam, mevrouw de daad.

Den wulpschen Hierofant mag zich wel billijk schaamen.

Eutimus.

De wulpen weeten minst wat reden hen betaamen.

Zy willen dat men hen gelijk 't Orakel hoor.

Zy vangen simpelen, en hangenze op by 't oor.

Noch vind men deftigen, die voor die speelpop duiken.

Theofrastus.

In schijn, die weeten meê hun loosheid te gebruiken.

Misbruiken zeide ik liefst als in een mommery,

Eutimus.

Gebruik of misbruik 't hof zoek zijn geluk hier by.

De Aardspriester sta maar vast, wy zullen niet bezwijken

Voor 't autaar van Jupijn, noch ooit te rugge kijken.

Met welk een aanzicht zal het hof dit spel bekleên?

Theofrastus.

Met vonden zonder grond, met dolle uitspoorigheên:

Een reden lang erkaauwt, bevestigt door de tijen,

Die op elkand're slaan, en die de proef kan lijen

Behouwt haar waarde, als munt van 't louterste metaal;

Ontziet noch vuur, noch toets, noch klank, noch wicht, noch schaal,

Dat zult gy hooren, nu ik Jupiter ter eeren,

Dien vuilen dienst ten schimp mijn zaaken ga verweeren.

Daar treed het gantsche hof ons tegen. houd u vast

Aan 't wettige oud altaar: zoo lijden wy geen last,

Al ramdenze met kracht ons hooggewijde muuren.

Wy zullen hun geweld in 't eind noch wel verduuren.

Vierde tooneel.

Salmoneus, Filotimie, Hierofant, Bazilides, Juffers, Hofgevolg, Reijen van Priesteren, Koraalen, Eurialus, Orfira, Theofrastus, Eutimus.

Salmoneus.

EErwaarde Vader, hoe? wat drift, wat onbescheid

Is dit? zal 't Priesterdom Salmoneus Majesteit

In 't licht staan? kan men u met reden niet beweegen?

Gy staat alleen geen vorst, maar goôn op aarde tegen.

Een wijze hoed zich wel dat hy geen Vorsten steurt.

Theofrastus.

Zoo word onnoozelheid, die nergens in verbeurt,

Beschuldigd? zonder blijk van schuld of iets te noemen!

Filotimie.

Een onbeschaamde durft zijn schande noch verbloemen!

Theofrastus.

Verbloemen? niemand wijst ons schande of misdaad aan.

Hierofant.

Ziet gy 't geheiligt beeld niet voor den tempel staan?

Theofrastus.

Zoo 't beeld een misdaad is, ik heb het niet gehouwen.

Salmoneus.

Gy keert het uit de kerk.

Theofrastus.

Men mag geen kerkgebouwen

Ontwijen door een beeld, 't welk Jupiter ontwijd:

Een rechter aan wiens eer gy zelf verbonden zijt;

Dies wacht u dit altaar dees tempel te bestormen.

Hierofant.

De minste Koning giet een beeld in zulke vormen,

Daar zijne zinlijk heên op speelen; is 't niet waar?

Scheep over Nijl, en zee, de schrand're Egyptenaar

Schept Goden, zonder end, uit zijn gedroomde vonden,

Bid koey, en kalvers aan, en krokodil, en honden,

Griffoen, en gans, en haan; ook zelf ajuin, en look,

Gedient, geëert door vee, en geur, en offersmook.

Dat leerfhem zonnestad, en zijn befaamde schoolen.

Aan Isis priesterdom van overouds bevoolen.

Theofrastus.

Wy keeren ons geenzints aan Ongriek nochte Nijl.

Het wijze Grieken volgt, en houd den ouden stijl,

Door Cecrops ingevoert t'Athene, en streng geboden:

Hy leerde ons eerst Jupijn den Koning aller Goden,

En menschen te gelijk aanbidden, vee, en stier,

Brandoffer, wierookgeur, en zuiver offervier

Opdraagen, en dien magt in marmerbeelden eeren.

Wie nu in Elis ooit dien kerkwet om wil keeren,

En 't beeld van Koningen op 't heilig autaar plant,

't Gebruik der ouderen, getrouw van hand tot hand

Hun kind'ren toegereikt, veranderd in de steden,

Word geenzints ingevolgt, met de aldergrootste reden.

Wat wijs, en wet een Vorst in zijne rijken zet,

De aloude kerkwet is, en blijft de hoogste wet,

En hierom keeren wy dit nieuwe pronkbeeld buiten.

Filotimie.

Laat Cecrops heiligheên in zijne tempels fluiten,

En buiten keeren, wat hy raadzaam vind, of nier:

Salmoneus is een heer alleen, in zijn gebied.

De landzaad houd zich stil: men vind, en stelt geen wetten.

Wie dit mishaagd vertrekk', men zal 't hem niet beletten,

Naar Cecrops stad, en zoek alleen by Cecrops prijs.

Theofrastus.

Geweldig heerschen, en met dwang, is geen bewijs

Van wettigheid in 't stuk van 't altaar, en de kerken,

By duizend duizenden gezaait op 't aardrijk, werken

Van menschen handen niet, maar Goden opgebouwt.

Den oppersten Jupijn heeft ons zijn eer betrouwt,

Met dit beding van trouw voor zijn altaar te waaken.

Dit wettige beroep verbied den dienst te staaken,

Verbied een sterf'lijk mensch te stellen by de Goôn.

Hierofant.

Eert Herkles priesterdom dan tegens die geboôn

Van Jupiter, zijn zoon, gewonnen by Alkmene?

Waar is de wijsheid nu van Cecrops, en Athene?

Was Herkules geen mensch met sterf'lijkheid bekleed?

Toen dat venijnig hembd zoo schrikkelijk, en wreed

Hem naar het lijkvuur dreef, daar hy tot asch verteerde.

Wat plaats leed opspraak, die dien held met offer eerde?

De zoon van Actor slagt den aldereersten stier,

Ter eeren van zijn daân. de krans van populier

Bekranst zijn priesterdom. Thebaner, en Arcader

Tyrinte, Tybur, en de Gades deezen vader

Gezangen zingen. hem ontbreekt noch kerk, noch feest.

Nu loochen dat hy is een sterflijk mensch geweest.

Zijn daaden dienen u tot onschuld, noch verschooning,

Te min terwijl hy nooit een rijk beheerschte als Koning.

Theofrastus.

Alcides heeft men eerst geoffert na zijn dood.

En als vergood gevierd.

Hierofant.

Dat onderscheid is groot!

Het scheeld den lesten snik en doodsnik tusschen beiden,

Dat kan hier godendom, en menschdom onderscheiden.

Theofrastus.

Indien gy iets begeert, ga voer dit beeld in 't hof.

Die glimpig mommen wil, die momme niet zoo grof.

Filotimie.

Wierd niemand by zijn tijd dien luister toegeschreeven,

Salmoneus zal dan eerst naar deezen eerpalm streeven.

Theofrastus.

Mevrou, al waaren wy den Koning onderdaan,

Dees tempelschennis kan niet ongestraft vergaan.

Geen goden lieten zich ooit ongestraft beschimpen.

Verbloemen baat hier niet, noch verf, noch schijn, noch glimpen.

Wie schent de hemel meer, dan die zijn eer hem steelt?

Het zy door offersmaat, of een onheilig beeld.

Wie zich wil spiegelen, geen spiegels hem ontbreeken.

De nacht verloopt te snel om breed hier af te spreeken.

Waar bleef het reuzen rot? 't welk staande naar den stoel,

Van Jupiter, zoo diep in Plutoos jammerpoel

In eeuwigheid verzonk, van boven neêr geklonken?

Prometheus, die de zon haar leevendige vonken,

En straalen steelt, om 't beeld te ontvonken, strekt, helaas!

Geketent aan ten rots den arend tot een aas.

Geen Flegias vergeefs Apolloos tempel blaakte.

Geen Pentheus Bacchus feest vergeefs beschimpte, en laakte.

Mijn Koningin, zie toe! indien hier raaden geld,

Ach! schen uw handen aan geen tempels met geweld.

Hierofant, ter zijden tegen de Koning.

Zoo word een lichte pluim, een rook, een damp verblaazen,

Hy poogt uw Majesteit met dreigen te verbaazen;

Vergeefs; wy troosten ons deeze ydele ongena.

Theofrastus.

Verleider van ons hof, des Vorsten gramschap sla

Uw boosheid, het bederf, de pest der vroome heeren.

Hierofant.

De vloeken zijn gewoon in hunnen hoek te keeren,

Van waar zy quamen.

Theofrastus.

Wacht, de vloeken zijn niet wijd.

Salmoneus.

Krakeelen vordert niet, men staake deezen strijd.

Theofrastus.

Indien het u behaag men stel den strijd ter zijden.

Niet een der Priesteren zal 's Konings beeld ontwijden.

Het ruste deezen nacht alleenig voor de poort;

De Koning vaar terwijl met zijn triumphen voort,

Getroost hy zich den slag van boven te verwachten,

Wy zullen midlerwijl Jupijn een offer slachten,

En wierooken: hy zal gewis dien hoon, en smaad

Haast wreeken aan dit hoofd, een stookebrand van 't quaad?

Hierofant.

Aan my? dat vloeken kan my hinderen, noch deeren,

Maar moogt gy in dit beeld des Konings wil onteeren,

En 't Koninglijk gezach? zoo blijkt het al te wis,

Waar toe de moogentheid des rijks vervallen is.

Filotimie.

Dan was de grond geleid tot wederspannigheden.

Theofrastus.

Zie toe gy haald den vloek van al de Grieksche steden,

En alle Ongrieken u te dartel op den hals.

Nu staan de orakels stom; de Wichlery is valsch.

Waar toe Jupijn gediend in honderd duizend kerken?

Waar toe zijn beeld, de kroon van zeven wonderwerken,

Zoo heerlijk opgerecht? waar toe 't olympisch feest,

Te Pisa, ingevoerd, daar zich vernuft, en geest,

En pracht van Koningen, en Vorsten vinden laaten.

Als deeze stad, en die, om 't vijfde jaar hun straaten

Van toeloop zien gepropt, en woelen naar hun wensch?

Nu wijd deeze eer eens toe, een krank, een sterflijk mensch.

En ziet wat opspraak, wat al laster dit zal draagen.

Hierofant.

Zoo dit Salmoneus, en zijn Ega kan behaagen,

Wy keeren ons aan 's volks oplopentheid, noch haat.

Filotimie.

In 't minste niet.

Theofrastus.

Jupijn! hoe word uw eer versmaad!

Filotimie.

Hier geld geen weigeren; als 't hof het volk moet schroomen,

En naar den mond zien, dan is 't al te ver gekomen.

Salmoneus.

Zoo doed het, zet dit beeld op 't outer; haast u, voort.

Theofrastus.

Gy opent uw bederf een ontoesluitb're poort,

Waar door de plaagen vast van alzints innetrekken.

Filotimie.

Trouwanten by der hand!

Theofrastus.

Geen water kan de vlekken

Van tempelschendery afwasschen, geene zee

U zuiveren, helaas! wat naakt u ramp, en wee!

Stijg op mijn rey, bezet dien langgewijden drempel.

Filotimie.

Trouwanten, rept u, zet dit pronkbeeld in den tempel.

Theofrastus.

Ach! om Jupijn, vorstin, hou stil, verhaast u niet.

Verblind uw oogen niet, met 't geen zoo heerlijk ziet.

Denk om de Godsspraak!

Filotimie.

Die komt ons uitdruklijk zeggen,

Dat gy de grondslag tot onze ondergang wilt leggen.

Maar niemand leent u 't oor.

Theofrastus.

Denk om de Koningin,

Die niet ontzach, verwaant, en met een dollen zin

Latonaas offerfeest te ontwijen, en te stooren;

Op 't spoor van Tantalus, haar vader, die den tooren

Des hemels had getergt, met hun geheimenis

Te brengen aan den dag, waarom hy eeuwig is

Ter waterstraf gedoemt, Latone aldus ontsteeken,

Beweegd Diana, en Apollo met haar smeeken,

Te straffen 's moeders hoon, van Niobe geleên,

Wiens kind'ren niet zoo haast vergaderen by een,

Voor Thebe, om in het perk haar paarden te berijen,

Of 't hageld pijlen uit de lucht van alle zijen.

De trotze Niobe, halfdood, aanschoud dees plaag;

Bezuurt in al haar bloed, een droeve nederlaag.

Een dochter wenschtze alleen in 't midden van het treuren,

Te bergen in haar schoot; maar 't mag haar niet gebeuren.

En zy die flus verwaant den hemel tergt zoo trots,

Besterft zoo kil als ys, veranderd in een rots.

Dat leere u wat het is, den Goden tegenkanten.

Salmoneus.

Nu, Bazilides, voort, vaart voort gy hoftrouwanten.

Eutimus.

Jupijn, aanschoutge dit? aanschouw wie u onteerd!

Geweld, geweld, uw kerk word schand'lijk geschoffeert!

Theofrastus.

Verlege Priesters, rust: treed binnen, om in 't midden

Der zwaarigheên, te koor voor Jupiter te bidden,

Dat hy zijn heiligdom beschutte in dit gevaar.

Theofrastus, Eutimus, met de Rey hunner Priesteren binnen.

Vyfde tooneel.

Salmoneus, Filotimie, Hierofant, Rey van zijn Priesters, Koraalen, Bazilides, Eurialus, Orfiza, Hovelingen, Hofjuffers.

Salmoneus.

HEt stuk is uitgevoerd.

Hierofant.

Uw beeld op 't hoog altaar.

Salmoneus

Nu 't hoogtijd met triumphe, en danssen, en gezangen,

Ter eeren van ons rijk en grootheid aangevangen.

Laat volstaan al wat kan. mijn Ganimedes, fier

Op uw dischschenkersdom, en gy ô! kamenier

Van Juno, Iris, breng ons nu de feestgewaaden.

Alhier werden twee kleederen gebragt.

My past dien mantel rijk van licht, en overlaaden

Van starren. reik Mevrouw den sluijer van azuur.

Alreê verand'ren wy van weezen; de natuur

Der sterflijkheid begind iets grootscher aan te neemen,

De leest der sterflijkheid onsterfelijk te zweemen.

Nu heeft mijn Majesteit haar tooizel, en beslag.

Wy zien de waereld aan uit eenen and'ren dag,

En uit een ander oog. de velden, en waaranden,

Gebergte, en zee, en stroom staan rede om offerhanden

t'Ontsteeken op 't altaar. mijn bedgenoote, aanvaard

Dien scepter, u alleen past deezen paauw en staart,

Zoo rijk, en dicht bezaaid met Argus blinkende oogen.

Daar daald een schoone wolk, en opent 's hemels boogen.

Werd zagjens op de instrumenten gespeeld, en daald een wolk met eenige Goden, en Godinnen.

Apollo die het al verlicht met zijnen glans,

Verschijnt hier op ons feest, verheerlijkt onzen dans,

En staatsy. vader Mars die bloeijende ooreloogen

Bestiert, verzelschapt ons. daar daald ook uit den hoogen

Merkuur, die op de pen van hoed en hielen zweeft;

Met zijne slangeroê verdagvaard al wat leeft,

En niet en leeft, hy zal de blijdschap ook beginnen.

De dochter van Jupijn, de moeder van het minnen,

Verschijnt op ons banket met haaren vluggen zoon.

De strijdb're Pallas daald om laag uit 's hemels troon

Met helm, en beukelaar, en speer; godin Diane

Met haaren jachtspriet daald in 't schijnen van de maane.

Filotimie.

De rey der Goden stijgt uit's hemels goude troon.

Men zweefze te gemoet. zy buigen voor ons kroon;

En eeren ons van verre als opperhemelgoden.

Salmoneus.

Zijt drymaal wellekom, die reede op ons geboden,

Dit feest vereeren wilt, en elk uit zijnen trans,

En hemelhoogte daalde om deezen offerdans

Eendragtig te bekleên op schuiftrompet, op veêlen,

Schalmeijen, en muzijk van eed'le maagdekeelen.

Wy zullen uit dees troon, en wolken aan de zy

Van onze Gemalin gezeeten, beide bly,

Bestraalen uwen zwier, en letten op de zwaaijen,

Van deezen dans, en trant, waar op de sterren draaijen.

Dans van Goden, en Godinnen.

Hierofant.

Genoeg gedanst: uw dans vernoegd de Majesteit

Van onzen Jupiter.

Eurialus.

De Priesters staan bereid

Met fakk'len, offertuig, en geur van gommevaaten,

U door den melkweg, en de starrelichte straaten,

Op 't staatigst voor te treên, te leiden met de pracht

Van uwe hofsleep naar de brug, daar ieder wacht

Op de aankomst van Jupijn.

Salmoneus.

Mijn Juno, gaan wy binnen.

Verwacht ons in het hof met deeze uw feestgodinnen,

Terwijl ons't priesterdom zijn offer schuld betaalt.

Dan met triumphe 't hoofd der Goden ingehaald;

Dan moogt gy met uw sleep my zegenrijk ontmoeten.

Filotimie.

Het zal ons lusten, u, zoo groot gemaakt, te groeten.

Alle binnen.

Zesde tooneel.

Theofrastus, Eutimus, Rey van Priesteren, uit de tempel komende, ontmoetende een vrouw verbeeldende de Kerkmaagd van Elis.

Kerkmaagd.

O! Priesterlijke rey,

Hef aan een droef geschrey!

En pas de jammerzangen,

Rondom den tempel heen,

Op uw bedrukte treên,

En deerlijke ommegangen.

O! wee! ô! druk! ô! strijd!

Ons outer is ontwijd.

Eutimus, voor de Rey der Priesteren.

Aardsvader, wou Jupijn u spaaren,

En uwe grijze hairen

Om, oud, en stram, te lijen

De tempelschenderijen?

Kerkmaagd.

O! priesterlijke rey,

Vervolg dit nachtgeschrey,

Vervolg uw jammerklachten,

En klaag uw droefheid uit,

Op hoop of dit geluid,

Den hemel mogt verzachten!

O! wee, ô! ô druk, ô! strijd,

Ons outer is ontwijd.

Eutimus.

Aardsvader, stut dit kermen!

Daar ons geen Goôn beschermen,

Zy vlieden die zy haaten,

De tempel treurt, verlaaten

Van zijne heiligdommen.

De schennis zit geklommen

In 't hoogste licht der kooren;

't Orakel sluit zijne ooren.

De hemel blijft geslooten,

Hy hoort geen kerkgenooten.

Kerkmaagd.

O! priesterlijke rey,

Houd aan met nachtgeschrey,

Volhard al stil, in 't midden

Van 't binnekoor met my,

En zet u zy aan zy,

Bestorm de lucht met bidden.

O! wee, ô! druk, ô! strijd,

Ons outer is ontwijd.

Zang van Elis, gevolgt van dies stads jufferen.

‘WElk een hovaardy vervoert,

‘O! mijn Koning, uw gedachten?

‘Welk een booze list beloert,

‘Uwe rust, en eer, en krachten?

‘Huizen, hoven, tempels, daaken,

‘Alles schijnt in vuur te blaaken!

‘Welk een hoogmoed, ô! verdriet,

‘Elis kent haar zelve niet.

‘Ach! Salmonens, sta noch af!

‘Bouw u zelf geen schand'lijk graf.

Hier na zingt de rey der jufferen.

‘Hier helpt geen raaden meer;

‘Hy wil dees godlijke eer.



Derde bedryf.

Eerste tooneel.

Vertoonende een hoffelijke Galery.

Archytas, Zeno, Epicharis, Bazilides, en Hofgevolg.

Architas.

IS dit een stad van recht, of woestheid, en geweld?

Bazilides.

Wat jaagd u herwaards aan? hoe hijgt gy dus ontsteld?

Hoe dus verbaast?

Archytas.

Jupijn ô! Vader van de Goden,

En menschen, help, ach! help; waar heene best gevloden?

Epicharis.

Waar bergen wy het lijf?

Zeno.

Waar vinden wy een wijk?

Bazilides.

Daar komt de Koning aan, de toevlugt van dit rijk,

En alle vroomen; zijt goeds moeds, en wilt niet schromen.

Tweede tooneel.

Salmoneus, Bazilides, Architas. Zeno, Epicharis, Hofgevolg, en Staffiers.

Salmoneus.

WIe zijtge? van wat oord?

Archytas.

Van Pize eerst aangekomen.

In 't vallen van den dag.

Salmoneus.

Wat deerd u dat gy klaagt?

Zeno.

Wy zoeken heul ten hove, en werden voortgejaagd

Van 't opgehitste graauw. Heer Koning, berg ons leeven!

Jupijn heeft koningen op zijnen troon verbeeven.

De onsterfelijke magt die klaar op 't voorhoofd straald,

Der sterfelijken, heeft alle aardsche magt bepaalt,

Uit stof in top gebeurt, met last aan zijn vertrouwden,

Dat zy rechtvaardiglijk het regt handhaaven zouden.

Wy onderzaaten van uw leenrijk, en gebied

Te Pize, twijfelen aan uw genade niet,

Als aan een zelve wet verbonden voor de altaaren:

't Is Vorsten eigen den ootmoedigen te spaaren.

Salmoneus.

Wie heul zoekt aan Jupijn, betrouw hy is niet ver.

Hier is de Majesteit van koning Jupiter,

Tot voorstand van oprechte, en onderdaane zielen,

Die wierook off'ten, en voor zijne altaaren knielen.

Maar hoe verstaalt wy dit, wat gloeid'er in uw hand?

Dat als een roode gloed, van slingerstraalen brand?

Architas.

De gloênde blixem, uit de vuist van 't beeld gesmeeten,

Omtrent de koop're sluis, door 't vinnig graauw bezeeten

Van helscheid, en verhit op beeldestormery.

Wy bergden dit op 't straat.

Salmoneus.

Geef hier, ô! razerny!

Hoe ving het oproer aan? verhaal uw wedervaaren.

Architas.

Terwijl wy by de maan verwonderd staan, en staaren

Op 't wonderwerk der brugge, uit erts, en klaar metaal,

Zoo leevendig als ooit Korynthus tot een praal

Aan eenig Koning schonk, en meesterlijk gegooten;

Terwijl we 't heilig beeld, verbaast en onverdrooten.

't Vermoogen van Jupijn, den gouden adelaar

Beschreijen zien om hoog, en op den boogpylaar

Den blixem voeren, die de boosheid schijnt te dreigen,

Waar op de burgers uit ontzag hun hoofden neigen,

En buigen voor die magt, zoo word'er van de poort,

In 't noorden, langs den vlied, een mompeling gehoort,

Een oproer; het gerucht van verre allengs wat nader,

Wint aan, en heldert op, als beek by beek te gader,

Naar eenen boezem bruischt, en, van de steenrots neêr

Gestort, ten leste groeit, en aan wast tot een meer.

Zoo groeide ook 't oproer aan, in menigte, en geluiden,

Eer iemand vatte wat dit onweêr wouw beduiden.

Ten leste dondrenze op, een tomeloos gespuis,

Van alderhande slag, omtrent de koop're sluis,

Daar schreeuwenze overluid: waar zijt gy Salmonisten?

Met uwen Jupiter, gy zuivere godisten,

Wy brengen wierook aan: bewierookt uwen heer;

Wy brengen wierook, dit gedije tot zijne eer,

Maar neen, wy zoeken hem, deeze afgod moet'er onder.

Heeft nu zijn blixem vuur, en kan hy met zijn donder

Zijn eer verdaadigen? het is verweerens tijd:

Het haagelt steenen; noch gewijd, noch ongewijd

Werd aangezien: en wie deeze onrust ondertussen

Wil stillen, loopt gevaar: dit vuur is niet te blusschen;

De steenen klinken vast op 's Konings bruggepraal,

Tot dat een straatgerucht uit schrik hen alternaal

Een wijl te rugge drijft, toen rusten al de steenen.

Een roep ging op: vertrekt, het hof is op de beenen.

Wy naderen, en zien het heilig beeld geschent.

De hemel schenn' dien schelm van niemand noch gekent!

Wy vinden dit geweer van Jupiter, vertoonen

Dees schennis zommigen die by de praalbrug woonen.

Het graauw omçingeld ons; een woest baldaadig gast

Vliegt toe in al dien hoop, en schuift zijn schelmstuk vast,

Helaas! op onzen hals, dit baard een strijd van monden.

Geen onschuld baat; men schreeuwt: gy zijt op 't stuk bevonden,

Op 't plonderen betrapt, in zulk een straatgeschrey

Roept een; houd stil; dit zijn Pizaaners alle bey.

Houd stil: verschoontze doch; het zijn ons ledemaaten.

Zoo worden wy gebergt, en naauwlijks vry gelaaten,

Ontslippen 's doods gevaar, eer iemand ons verrasch,

Heer Koning, berg ons lijf!

Salmoneus.

Voort, Bazilides, pas

Geweld te keeren, met een drommel hofsoldaaten.

Trek heene, stil dien twist: men zal u niet verlaaten.

Pizaners, volgt hem, nu zal 't blijken dat men schent

Een Koning, die geen aards noch bluschbaar element

Tot haaren scepter voert; maar eenen staf, die reuzen

Bestormers van de lucht, het bekkeneel kan kneuzen;

Bestulpen onder klip, en steenrots, en gebergt,

De raadelooze magt, welke onzen scepter tergt.

Vertrekt al t'zaam.

Alle binnen behalven Salmoneus.

Derde tooneel.

Salmoneus alleen.

Ik dien dit opzet te overweegen.

In zwaare zaaken staat den wijsten raad te pleegen.

Maar hoe? met wien kan ik hier in te raade gaan?

Met Hierofant? ô! neen, zijne yver dringt hem aan.

Met Bazilides? neen, ik schrik voor zijnen degen:

Want ziet hy my benart, ontrustigt, en verleegen,

Zoo waagd zijn grootsheid ligt eene aanslag op mijn kroon.

't Is waar, hy heeft voor heen my zijne hulp geboôn,

Gedient met moed, en magt; maar dit doed my ook vreezen,

Dat hy 't, die naar mijn kroon, en leeven staat, mogt weezen.

't Orakel zegt my klaar, dat ik te schuwen heb

Een Priester, en een man die my vaak diende, ô web

Vol warringen! ô! draad vol vastgestrikte knoopen;

O! rijksgezach, hoe duur moet ik uw stand bekoopen!

Wie van de Priesters is 't, dien ik niet hooren moet?

Spreekt klaarder Goden! 'k voel eene onrust in mijn bloed.

Ik werd gejaagd, geplaagd, geport, gestuit, gedreeven,

Om, hooger als ooit vorst, mijn naam te zien verheven.

'k Zie alles vaardig tot mijn godenpraal, en feest;

Wat maakt my angstig, wat bedremmeld, wat bevreest?

Is Hierofant aan my door diensten niet verbonden?

Niet wijs? ooit weifelende in zijne trouw bevonden?

Heeft Theofrastus my van jongs op niet bemind?

Dient my de veldheer niet als vader, vorst, en vrind?

O! ja; en eindelijk daar 't alles voor moet zwichten,

Moet ik mijn gemalin hier mede niet verplichten?

Haar wiens bekoorlijkheid mijn ziel gevangen houwd;

Wie heeft ooit veiliger dan op zijn vrouw betrouwt?

Toch vrouwen zien zomtijds de onrustige gevolgen

Der zaaken niet, dat reeds de menigte verbolgen

Mijn beeld durft nad'ren, is het beste voorspook niet!

Dat ik het stuk noch staakte? ach! wat zou 't een verdriet

Aan mijn Filotimie, en al mijn vrinden geeven?

Wat zou men schimpen! maar het geld mijn kroon, en leeven;

Ik zal de tempeliers, en al mijn hofgezin,

Vooral, die my bemind, mijn schoone gemalin

Wel paaijen, 'k zal den raad van geen der priest'ren hooren:

Zoo blijf ik leeven, en zal goôn noch menschen stooren.

Ach! dat de morgenzon, de naare nagt verdrijf,

Eene angst bekruipt mijn hert, en stremt my 't bloed in 't lijf.

Neen goden, 'k ben te vreên met mijn bepaald vermoogen,

Een trotsheid had te hoog Salmoneus opgetogen.

Ik wil van u.... maar zacht, daar komt de Koningin;

Wat isze schoon! voorwaar, zy treet als een godin.

Vierde tooneel.

Filotimie, Orfira, Saloneus. Gevolg van Hofjufferen.

Orfira.

ONtstel u niet, mevrouw, wil eerst den koning spreeken.

Gy zult u aan het volk naar uw behangen wreeken.

Steun op uw vrinden, en vermoogen op uw heer!

Filotimie.

'k Zal alles waagen tot de voorstand van mijn eer,

Orfira binnen.

Wat onraad hooren wy? men wederstreeft ons wetten?

Salmoneus.

Men gaat de oplopentheid van 't volk wat neder zetten.

Filotimie.

Het is geraaden dat zich ieder houd gerust.

Salmoneus.

De brand van oproer werd in 't opgaan licht gebluscht.

Maar zwaarlijk als de vlam ten dake is uitgeslaagen.

Dat dit geen voorspook zy van ongemak, en plaagen.

Filotimie.

Hoe nu toe? zwicht een Vorst zoo trots, en groot als gy?

Wat vrees ontsteld uw brein? dit schijnt wel suffery.

Salmoneus.

Getrouwe bedgenoot! gy zoud bedachtzaam spreeken,

Indien uw wijsheid lette op dit rampzaalig teeken.

Filotimie.

Wat teeken?

Salmoneus.

Wist men wie ons beeld heeft aangerand.

Jupijn, mijn brugbeeld, is de blixem uit de hand

Geklonken met een steen. Mijn pronkbeeld mist zijn waapen!

Zie daar den blixemschicht. Hoe is 't met ons geschaapen!

En 't rijk! wat brommen wy met eenen Hemelzwier!

Mijn donder heeft geen kracht, mijn blixem vlam, noch vier.

Filotimie.

Wy kennen deeze nuk; dit speelen ons die gasten;

Dit oproer word gestookt door 't schuim der Theofrasten,

Op dat men 't hoogtijd steure, ons opzet overschreeuw;

Maar laatze toezien: want zy tergen geenen leeuw,

Noch brullende leeuwin, door 't steuren van haar nesten,

Maar onze mogentheên, die rechte burgerpesten!

Zy dienen uitgevaagd, als vloeken van den staat.

Salmoneus.

Pizaaners raapten by geval dit op van straat.

Men legt de schuld op hen. Wat zullen wy gelooven?

De schuld word dikmaals op onschuldigen geschooven,

In zulk een dwarreling van zinnen, en verstand.

Filotimie.

Die stout zich tegens de eer van uw vermoogen kant,

Heeft, zonder twijfel, dit door iemand loos besteeken:

Op dat het u aan hert, en yver zou ontbreeken,

Om 't hooggeheiligd beeld te voeren op 't altaar,

Uit schrik, en angst voor moeite, en oploop, en gevaar.

Word dit gestuit, zoo leg den Scepter uit de handen,

Met een den Blixemschicht. Zy wetten vast hun tanden

Op uw laf hertigheid, die bouwt de sterke brug,

Waar langs de wraak u dreigd. Men lacht u achter rug

Wel schimpig na. Zie om: zy schuifelen, zy schimpen

Met deezen Jupiter, om straatgerucht aan 't krimpen.

Een vorst die 't spel begint, en 't spel ten halve staakt,

Wat wonder is 't zoo hy om haave, en hals geraakt?

Salmoneus.

In groote zaaken drijft een wijs regeerder zachter.

Filotimie.

Zoo raakt men niet den stroom te boven. Hy raakt achter,

Die niet zijne armen rept, daar 't water voor de boeg,

Gestaadig ruischt, en bruischt: dan kan men niet genoeg

Zijn krachten spannen, en zich reppen in het roeien.

Salmoneus.

Liet Theofrastus na zich met dit stuk te moeien;

Het gantsche priesterdom ging willig aan de hand.

Filotimie.

Geloof, dit onweêr komt ons op van deeze kant.

Men ziet hem naar den mond alleen, en niemand anders,

Zijn lastertong ontsteekt al deeze stookebranders.

De orakels staan vaak stom, op 't hooren van zijn stem.

Salmoneus.

Wat raad in dit geschil? hoe wint? hoe stiltmen hem?

De tempelier wil noô voor Majesteiten duiken.

Filotimie.

Volhart dit hoofd, zoo moet gy flux uw magt gebruiken.

Salmoneus.

Gebruiken? dat ziet ver: en zoo het ons mislukt?

Eene ingewortelde aard werd langsaam onderdrukt.

Filotimie.

Hier geld geen langsaamheid: wy zijn te hoog geloopen.

Hier geld geweld, dat zet de heirbaan voor ons open:

Indien gy deinst uit schrik, zoo wint uw vyand 't veld.

Salmoneus.

Men wind door tusschenspraak, 't welk met geen aardsgeweld,

En volle krachten word verwonnen, en verkreegen.

Filotimie.

Door tusschenspreeken krijgt hy magt op uwen degen.

Hy vlamt op uw geweer, de luister van uw kroon;

Dat winnende, zoo voert hy uw gezach ten toon,

En speeld met zijnen Heer, gelijk met een gevangen.

Salmoneus.

Daar zouden wy de kroon, en 't gantsche rijk aan hangen.

Filotimie.

Wat rijk? wat kroon? dan zijtge een Koning zonder rijk.

Dan stelt rechtvaardigheid u zelf in 't ongelijk,

En doed u voor een slaaf, als voor uw Koning bukken.

Salmoneus.

Dan staan de wetten stom: dan springt den draad aan stukken.

Filotimie.

En echter blijft den heer vermeestert van den knecht.

Salmoneus.

Wat heet dan recht?

Filotimie.

Al wat den Koning wil is recht.

Dat lijd geen tegenspraak, besnoeijen, noch bedillen.

Gezach kan met een slag den knoop van hooft geschillen

Ontwarren, en zoo legt de waereld. neem vry acht.

Op 't geen ik zeg: gebruik eene onbepaalde magt.

Mijn liefde is uit (indien gy 't reeds niet kond beseffen)

Om u tot zulk een staat van glorie op te heffen,

Daar nooit geen Koning, geen Monarch toe steig'ren kon,

Terwijl hy leefde, schoon hy al de waereld won.

Wat glans van eere sta te winnen na dit leeven,

Dat is van kleen belang. wat lust u heen te streeven

Naar deeze onzek're eer? en wat vernuft verstaat

De zekerheid, hoe 't met de naam, na 't sterven, gaat?

Volg uwe glorie, dit's de hoofddeugd van de wijzen,

Laat ooren jeuken om hun deugd te hooren prijzen;

Terwijl de doodbus rust, begraven in een naald,

Of marmeren gewelf, ten hemel opgehaald:

Volg gy mijn regelmaat, laat my het stuk bevoolen,

Mijn min zy u een steun om hier in niet te doolen.

Mistroutge aan min? berâ u vry met Hierofant:

Natuur beschonk zijn jeugd met wonderlijk verstand.

De wetenschap is niet in 't grijze hair gelegen:

Want ouden suffen, door een stuk te zwaar te wegen.

Spreek 't hoforakel aan, daar komt hy juist van pas.

Vyfde tooneel.

Hierofant, Salmoneus, Filotimie.

Hierofant.

IK twijfelde waar of Jupijn, en Juno was;

Om hun altaaren met gedienstigheên te volgen.

Een storm van oploop stak zoo heftig, en verbolgen

Omtrent Penejus op, van waar allengs 't gerucht,

Dan luid, dan flaauwer, quam gebulderd door de lucht;

Dat de oude toorenwacht om onheil te beletten

Geraân vond, uit den trans, te waapen te trompetten,

Daar hy zijn wacht bewaarde, om hoog in top van 't hof.

Wie brand wil stichten is behulpen met dees slof.

Een klein begin, om dus wat grooters uit te werken.

Men kan hier aan den aard van Theofrastus merken,

En zien naar welk een wit hy dus by donker schiet.

Heer Koning, het word tijd dat gy hier in voorziet.

Filotimie.

Hofpriester, zie dien gloed van negen blixemstraalen

Jupijn, ten spot gesteld, zal moedeloos zijn praalen

Vergeeten; mag men zoo dit beeld der majesteit

Ont waapenen? daar dient niet langer op gebeid.

Hierofant.

De plond'raar zal dit voor geen tempelschennis neemen;

Om dat hy 't gulden beeld ziet naar Salmoneus zweemen.

Wanneer uw aanzien word dus ongestraft veracht,

Dan valt gy met uwe eer, de glorie volgt de magt.

Waar deeze blijkt, daar wordze ontzien, en aangebeden.

Salmoneus.

Men wint een hoogte allengs by trappen, en by treden.

En raakt al stil op 't stoel, terwijl het niemand merkt.

Hoe kan men zeggen, dat hy rust, die doorgaans werkt?

De waterdrop wint traag, noch wintze op steen, en yzer.

De schaduw gaat haar gang rondom den zonne wijzer;

De sterren spoeden weg; en niemand merkt den vaard.

Hierofant.

Het oog bedriegd wanneer de toorens achterwaard,

En onder 't vaaren berg, en oever zich beweegen,

En deinzen: dan is schijn van reden, reden tegen:

Toch een halfziende merkt, wat zich beweegd of niet.

Die gaslaat welk van beide uit zijne plaats verschiet.

Indien de Majesteit, na dat wy dit begonnen,

Door toeven, in gezach, en aanzien had gewonnen,

Het moest nu blijken; en wy zien het tegendeel.

Uwe eer lijd afbreuk, en zy blijft niet in 't geheel.

De tempel weigerd noch 't geëerde beeld te ontfangen.

Het brugbeeld staat geschend, de meeste burgers hangen

Aan Theofrastus: en zoo veele u gunstig zijn,

Staan op de godspraak vast, of speelen met den schijn,

En weifelen vermomd al stil van wederzijden:

Om naar de beste kans van kerk of 't hof te glijden.

Men dreef het stuk in 't eerst met kracht, en yver aan;

Nu schijnen wy verbaast, (wat zeg ik stil te staan)

Te deinzen, laat de Vorst de scepter hem ontrooven,

Zoo werd het tijd dat wy veranderen van hoven.

En naar een vaster wijk, en vryburg om gaan zien:

Want durft men Theofrast niet eens de tanden biên;

Zijn hovaardy, gewoon op geene magt te passen,

Zal u met heilig, en onheilig haast verbassen,

En zetten uit den troon. ik breng mijn inzicht in.

Indien mijn oordeel dwaald, laat vry de Koningin

Verbeeteren, waar in mijn kennis mogt ontbreeken.

Filotimie.

De Koning antwoorde u, dan is 't mijn beurt te spreeken.

Salmoneus.

Dit stuk, gelijk gy zegt, werd heftig aangevat.

Penejus koop're brug, en 't brugbeeld, om de stad,

En 't rijk een heerlijkheid, en glorie te verleenen,

Behaagden elk in 't eerste, en al de Priesters scheenen

Vernoegd, zoo lang ons wit hen noch verhoolen bleef.

Maar toen gy quaamt ten hove, uw aanzien boven dreef,

En Theofrastus glans in 't licht stond aan mijn zijde;

Viel elk aan 't mompelen, gewijde, en ongewijde;

Noch heftiger, naardien wy, Theofrast ten trots,

Ons zetten wouden, in den glans des hoogsten lots.

Het wierook voor ons beeld, de plechtige offerhanden

Ontsteeken, die men plag voor Jupiter te branden.

Dit liep gelijk een vuur, wat bleef'er ongeroerd?

Nu berst het teffens uit, terwijl men dit volvoerd,

En wil volvoeren, en wy zien de donk're wolken,

Ons hangen boven 't hoofd, wat raad om alle volken,

Die Jupiter zijn eer ophouden, met geweld

Den mond te stoppen? wat dees blixemstraal ons speld,

Of niet; de godspraak quam ons ook geen heil bedieden.

Dat wy wat nader ons op 't groote stuk berieden,

Die tijd wint, is noch van zijn oogmerk niet verdwaald.

Filotimie.

Mijn liefste heeft ons met dit antwoord niet betaald,

Noch in het minst vernoegd, wie wijs is, en voorzichtig,

Hef geenzints aan een zaak zoo zwaar, en zoo gewichtig,

Ten zy hy eerst doorzie, en inzie dan, en dan,

Wat tegensparteling hier over vallen kan.

Hierofant.

De maan rijst hooger uit de kim, gelijk de starren:

Wy dienen nacht, en dag niet onder een te warren,

In dees verwarringen van raad, en daad, de spoed

Is noodig, zal de staat op eenen vasten voet

Geraaken, laat het stuk berusten, of besluiten.

Filotimie.

Indien dit stuit, het wil op onze borst afstuiten.

En aldereerst op u: wy staan al even schoon,

En deelen in 't gemeen wat vast hangt aan de kroon.

Salmoneus.

Heer Bazilides komt: laat hooren wat die wachter

Van 't oproer brengt, en of wy voorwaards gaan of achter.

Zesde tooneel.

Bazilides, Hoftrouwanten, Salmoneus, Filotimie, Hierofant.

Bazilides.

GElooft zy Jupiter, dat onweêr is bedaard.

Gy Hoftrouwanten, trekt nu weder slootewaard,

En past op uw geweer: het is geen tijd van slaapen.

Een ieder houw zich rede, en vaardig by zijn waapen.

Salmoneus.

Wel, Bazilides, legt de razerny aan band?

Bazilides.

Zoo vast niet, of men vreest aan eenen and'ren kant.

De wacht bezet de brug.

Salmoneus.

Verhaal uw wedervaaren.

Bazilides.

De gantsche stad gewaagt, en dreunt van nieuwe maaren,

Gestrooit tot laster, of tot glorie van uw hof.

De logentaal gebreekt geen voedzel, noch geen stof,

Met waarheid ondermengt, dit oproer was besteeken,

(Gelooven wy de Faam) door een der woeste leeken;

En wies zoo magtig aan, in stoutheid, en getal,

Dat, zonder mijn ontzet, het heiligdom lag al

In onzen stroom geplompt, alreê zat een geklommen

Den boog op by het beeld, ontsteeke fakkels glommen

Uit alle traliën, en lichten 't oproer toe,

Als een rechtvaardig stuk, wanneer het volk den roê

Der straffe ontwasschen schijnt, valt schennis noch godloosheit,

Noch geen verwaatenheid te snoô voor hunne boosheid.

Mijn bende bragt den schrik in dien verleiden hoop.

De vrees verstrooit hen flux, de beeldestormer sloop

Behendig door den drang, die naar ons toe quam dringen.

Dit voorspel dreigt uw vuist den scepterstaf te ontwringen

En blijft dit haperen, ik zweer u, by Jupijn,

Gy zult noch Jupiter, noch t'Elis koning zijn.

Filotimie.

Heer Bazilides heeft de zaak op 't hoofd getroffen.

Hierofant.

Hy treft het op een hair: men mag niet langer sloffen.

Bazilides.

De hofaltaaren staan al vaardig by de brug.

En hondert stieren om hun hals, en witte rug

Met eikenloof bekranst, het goud verguld den hooren.

De altaarbijl is gewet, en zout, noch offerkooren,

Noch offerband ontbreekt uw Priester, die vast wacht

Op de aankomst van Jupijn; om datelijk met pracht

Met goden van uw hof, en reijen van godinnen,

Op uw beveelen, dit triumphspel te beginnen.

Zoo ras 't gesterrente uit de kimme ons hooftpunt raakt,

't Is noodig dat men spoei: de middernacht genaakt.

Salmoneus.

Is de offerstaatsy in 't geheel noch ongeschonden?

Bazilides.

Uw amptenaars, die blank gewaapent om hen stonden,

Beschermde het gewijde, en weeken niet een voet.

Wy zaagen uwe komst met yver te gemoet,

En wachten Hierofant, die tot een heerlijk teeken,

Gelieft het hem, nu zelf den offer zal ontsteeken:

Zoo dra men het geluid des koop'ren waagens hoort.

Hierofant.

Wy stonden lang gereed, alleen ontbreekt'er 't woord.

Filotimie.

Kan al dees reden niet, laat u mijn min beweegen

Om voort te vaaren, of de teerling loopt ons teegen.

Salmoneus.

Heer Bazilides, ga spreek Theofrastus aan,

Terwijlwe op 't hof voor 't lest noch eens te raade gaan.

Bazilides.

Hy zal op mijn verzoek misschien den wimpel strijken.

Filotimie.

't Is hem geraaden; want het past ons niet te wijken.

Salmoneus, Filotimie, Hierofant binnen.

Zevende tooneel.

Theofrastus. Bazilides.

Theofrastus.

WAt brouwt men hier ten hoof? het priesterdom verlangt

Naar de uitkomst van dit pleit, 't welk in de weegschaal hangt.

Die twijfelt naar wat kant zy noch wil overhellen.

Het schijnt haar tong bezwijkt, en durft geen vonnis vellen.

Gewislijk de overslag wil treffen, door 't gewicht

Van zulk een hooftzaak, valt de Majesteit te licht,

De tempelraad zal haar dien hoogen sprong verleeren.

Wy zien den gantschen staat het bovenste onder keeren.

Bedriegd my 't oog niet by den held'ren maaneschijn

En scheemering, dit zal een van de grooten zijn,

Die heene en weder gaat daar alles is beslommert,

En om dees Jupiter zich zelve vast bekommert:

't Lijkt Bazilides, ja het is die veldheer zelf.

Het schijnt hy zoekt en waakt door 't gantsche hofgewelf.

Daar treed hy op my toe.

Bazilides.

Veel heil, eerwaardste Vader,

Gy zijt het dien ik zocht.

Theofrastus.

Wel zoon, kom tree wat nader.

Wat port u hier dus spa te mijmeren door 't hof?

Bazilides.

O! vader is dit vremt? wat levert men al stof,

Aan een kerkplichtig hert, tot zuchten, en tot treuren!

Met deeze nieuwigheên, wat wil'er noch gebeuren?

Zoo dit gebeure, daar gantsch Elis van gewaagd.

Misschien word heel Europe om zulk een stuk geplaagd.

Het hof te dienen, daar de kerkdienst heeft te lijden,

Valt lastig, hoe men 't stelle en schikke aan weder zijden:

Toch hoe het ga of niet, in hof- en kerkkrakeel,

Mijn raadslot is gesmeed, ik draag mijn wil geheel

Den Tempelvad'ren op, die zonder eind van jaaren,

Jupijn vereerden met hun kerken, en altaaren.

Nu kom ik hier door wil, en last der Majesteit,

Om Theofrastus, die den Vorst zijne eisch ontzeit,

Te troonen, dat hy schik den Koning te believen,

En met dien ondaad de eer van Jupiter te grieven:

Maar 'k wensche eer duizendwerf dat my zijn gramschap sla,

Eer 't jonge priesterdom den hemel kom te na.

Vergeefme, ô Vader, dat ik uw verouderde ooren,

Ontwije, nu zy dees mijn lasterboodschap hooren.

Ja Bazilides mond, ô! kerkschandaal, ô! smart!

Uit u des Konings wil; maar Vader kend zijn hart.

Theofrastus.

Zoo doen wy, zoon, gy strijd voor Jupiter standvastig.

Men kend den stijl van 't hof, dat valt zijn dienaars lastig,

En leertze weifelen tot zoo vervloekt een stuk.

Jupijn heeft uit by alle aanbidders van 't geluk.

Bazilides.

Wie hem den nek toekeer', wy zullen niet bezwijken.

Men drijft zoo ligt geen goôn uit haar gewijde rijken.

Theofrastus.

Dat zal Salmoneus zien, en dit hovaardig bloed;

Zijn Juno, die verblind een nieuw tooneelspel broet,

Om op den hoogsten trans van deeze trap te steig'ren.

Al stond ook elk dit toe, noch durven wy het weig'ren.

Dat's 't antwoord, eisch niet meer: voldoe hen, schoon 't u smert;

Kom, zijt gerust, gy draagt 't altaar met al uw hert.

Ga by de Koning, en vertel uw wedervaaren,

Dat hy ontzach drage aan mijn voorstel, en mijn hairen.

binnen.

Bazilides

'k Zal zeggen, daar ik meest mijn wit, en wensch in vind.

'k Houw u, de Koning, maar my zelve meest te vrind.

binnen.

Zang van Priesteren.

Eerste zang

‘WAar zullen wy belanden!

‘Zoo scheuring van de kerk gedijd,

‘Tot tweedragt in den staat.

‘Zoo tweedragt haare handen,

‘In 't bloed der burg'ren verft uit spijt,

‘En onverzoenb'ren haat?

Eerste tegenzang.

‘Noch heilig, noch onheilig

‘Werd van de menschen ooit ontzien,

‘En nimmer min dan nu.

‘De tempelstaat niet veilig,

‘Men durftze trots de rugge biên,

‘Van wierook wars, en schuw.

Tweede zang.

‘De tempel word gepreezen,

‘Als de eerste plicht, en 't waardste lot

‘Zoo lang zy ampten geeft,

‘Aanbid elk een dat weezen,

‘Maar geeft hy staaten noch genot,

‘Daar 't weelig lijf by leeft,

‘Vaar wel godsdienstigheden.

‘Vaar wel dan altaarkleeden.

Tweede tegenzang

‘Al valt het hof ons lastig,

‘Wy Priesters dienen evenwel

‘Te strijden voor 't altaar,

‘Geduldig, en standvastig,

‘Al word de Vorst een kerkrebel,

‘Men vreeze geen gevaar.

‘De trotze mensch moet buigen:

‘Laat de uitkomst dit getuigen.

