

Markus Antonius en Kleopatra.

Treurspel.

Eerste bedryf.

Eerste tooneel.

Antonius, Albinus. Lyfwacht.

Antonius.

ALbinus, 't is dan waar, Agrippe is hier gekomen?

Doch eer ik met hem spreek, zo heb ik voorgenomen,

Eerst by de koningin Kleopatra te gaan;

Want zonder hare raad wil ik niets onderstaan:

't Belang van die vorstin, en 't myne is een, 'k zal zorgen

Voor onzer beider eer; ik houw haar niets verborgen.

Zeg dat Antonius hem bid, en raadzaam acht,

Hoe noodig hy my ook moet spreeken, dat hy wacht;

Draag onderwyl wel zorg zyn achting te bewaaren,

Laat de eerbewyzing met zyn grootheid evenaaren;

't Is een romein als ik; kan ik u meêr gebiên

Of zeggen? laat me alleen.

Tweede tooneel.

Antonius, Eros. Lyfwacht.

Antonius.

WEl, kan ik haar dan zien?

Wat maakt de koningin? ei! zeg.

Eros

'K heb niets vernomen,

Myn heer, 't is alles stil, men mag niet by haar komen:

Zy heeft zich, zonder stoet, begeeven uit de zaal

In haar geheim vertrek, aan 't koninglyk portaal

Vind zich Charmioné, om de ingang te beletten.

Men zegt zy kan om u haar droef heid niet verzetten:

Haar teed're ziel, gantsch met uw rampen overlaân,

Vind zich verleegen, zucht, en stort vast traan op traan!

Men zag de morgen, ja de zon reeds doorgebroken,

Eer dat Kleopatra haar oogen had geloken.

Maar, heer, vreest gy haar slaap te stooren? gy genaakt

Wanneer 't.....

Antonius.

Neen, Eros, neen! 'k zal wachten tot ze ontwaakt.

Eros.

Wat zegt gy? hemel! ach! wat zal ons wedervaaren?

Gy in een vreemd paleis, myn heer, dus eenzaam waren?

AEgyptens koningin ten dienst zyn dag en nacht?

Antonius, die zo veel troonen te onderbragt,

Voor wien de waereld beeft, die zich aan elk kon wreeken,

Wacht als een slaaf, tot men gewaardig hem te spreeken.

Welk een vernedering! myn heer, denk op uw staat:

Denk hoe wel eertyds een ontzaggelyke Raad,

Een gunstig oogwenk, om u slechts te zien, begeerde.

De Roomsche mogendheid, die koningen regeerde,

Uw wetten dagelyks volvoerden met ontzag

Aan uwe voeten.

Antonius.

Ja! toen 't recht des oorlogs plag

En Romen, en al de aarde aan myne wet te binden,

Toen scheen 't dat myn geluk geen paalen wist te vinden.

Van al de roem, die gy die tyd my krygen zaagt,

Heb ik niets, dan een wreed herdenken, dat my knaagt,

En myn geheugenis, steeds al die heerlykheden

Verbeeld, die schandig door myn zwakheid zyn vertreeden.

Geloof ook eind'lyk niet, dat myn ontroerd gemoed

Het lot beschuldigd van de kwelling die 't my doet;

O neen! ik ben van al myn leevensongelukken

De elendige oorzaak; en de rampen die my drukken

Verwyt ik aan my zelve; ik heb te dwaas gemind,

En zie wat smaad en schand ik in die liefde vind.

Myn laffe kwelling komt myn luister uit te dooven,

De naam, en zuiv're deugd van een romein ontrooven;

En maakt me onwaardig aan my zelve, en myn geslacht;

Tot een bedroefde slaaf, die op de gunsten wacht

Van een hovaardige en een trotse koninginne;

Om wiens aanlokkende, en bekoorelyke minne,

Met recht my overkomt al der romeinen haat;

Ja, om wiens wil myn eer en heil verlooren gaat.

Wat zouw myn ongeluk noch al geluk weêrvaaren,

Kon ik ten minsten maar haar hart voor my bewaaren.

Eros.

Indien gy nu noch die gehaate schoonheid, heer,

Zo ongelukkig, Zo ontbloot van staat en eer,

Vervloekt van Romen, en wien 't noodlot zelf wil haaten,

Indien gy nu noch kost dat schaad'lyk schoon verlaaten!

Men zegt, Oktavia, in Caezars heir gevoerd,

Is hier gekomen, om uw ongeval ontroerd;

Haar teed're liefde blyst noch eeuwig voor u open;

Gy kend haar trouw, en moogt weêr alles door haar hoopen.

Zy zal de felle wraak eens broeders, en zyn woên,

Ten voordeele eens gemaals, door traanen stillen doen.

Keer weder tot haar, heer! wie zal u wederhouwen?

Vlucht van een haat'lyk hof: vlucht! eer 't u mogt berouwen.

Noch eens, verlaat dan die gevloekte koningin.

Gaa uit dit vallend ryk.

Antonius.

Nu ik door myne min

Haar heerlykheden, staat en eer, en kost'lyk leeven,

Heb in gevaar gebragt, kan ik haar nu begeeven?

Is 't nu de tyd op myn bebouwd te denken? neen,

Ik moest die schoonheid, die 'k dus lang heb aangebeen,

Verlaaten hebben, eer myn hart zich bad verlaaten:

Eer onze nederlaag verwisselde onze staaten;

Eer die vernielde vloot, aan splinteren geraakt,

De zee gestopt, en heel onbruikbaar had gemaakt;

Wanneer de tenten, aan de Euphrates neêrgeslagen,

En myn ontzaglyk heir, de Parthen deê vertzaagen.

Ja toen Antonius noch zo veel kroonen won,

En zegepraalende al de waereld dwingen kon.

En eer een wederkomst, van 't nootlot aangedreeven,

My hier weêr over gaf om weêr in min te leeven.

Toen was het tyd myn eer en achting voor te staan,

En in die grootheid, een verachte min te ontgaan;

Ja de overwinning op de liefde te behaalen.

Die heerelyke daad mogt ruim de schuld betaalen

Aan 't laffe naarberouw van een verleeden min.

Maar, hier, geketend aan 't belang der koningin,

Moet een verblinde liefde al meêr myn hart regeeren,

Hoe meêr de Goden myne elenden ook vermeeren.

Een eenig middel is my ov'rig, in myn druk;

Ja ik verdien dat elk beklaagt myn ongeluk.

Myn noodlot is 't alleen waar aan ik my moet slachten!

'k Wil, met de wapens in de hand, hier de uitkomst wachten.

Ja welk een bystand my geboôn word, 't is te laat;

Want van myn leeven moet een hoog geroemde daad

De schande uitwissen: 'k moet een eeuwige eer verwerven,

En beter als ik leefde, als een Romein, gaan sterven.....

Maar zacht, daar opend zich 't vertrek der koningin:

Laat ons haar spreeken. Kom!

Derde tooneel.

Charmione, Antonius, Eros. Lyfwacht.

Charmione.

MYn heer, ei treed niet in!

Uw tegenwoordigheid zouw heden al haar smarten

Vermeerd'ren, zulk een hoon neemt zy te zeer ter harten,

Dat, tot verachting van haare eer, en de oppermagt,

Agrippa, buiten last van haar, hier op u wacht;

En is tot in 't paleis, om u te zien, gekomen.

Maar zy zal echter niet dat moeilyk byzyn schroomen.

Zy zal wel weten op haar zaak te letten, heer,

En, zonder u, 't belang bevord'ren van haar eer.

Gy kund deze Afgezant vry zonder schroomen hooren;

Uwe onderhandeling zal zy in 't minst niet stooren.

Dit was de boodschap, die Mevrouw u weten deê.

Gedoog dat ik vertrek.

Antonius.

Gy zegt, Charmioné.....

Charmione.

Wat zouw ik zeggen, Heer? 'k moet zwygen, 'k moet my spoeden,

De Koningin wacht my.

Vierde tooneel

Antonius, Eros. Lyfwacht.

Antonius.

ZEg, kund gy wel bevroeden,

Met welk een glimp zy dekt haar onstandvastigheid?

Zie van haare achterdocht, zo listig aangeleid,

De uitwerking. Ja, begrypt gy, Eros, wel op heden,

Haar weiflend harte, en haar lichtvaardig overtreden?

Als ik baar eer bewys, die 'k my onwaardig houw,

Zo belgd zy zich, die wreede! en twyfeld aan myn trouw.

Dan ik heb wel verdiend dat my de Goôn verlaaten.

Verachte keizer, zonder heerlykheid en staaten!

Die een verwaande vrouw, voor alle zorgen steld

Van zyn gedachtenis ... maar, waarom my gekweld?

Waar wacht ik na? ik heb hier immers al 't vermoogen.

Man leide Agrippa zelf hier daadlyk voor haare ooger.

Helaas! gy ziet wat loon ik van de ondankbre ontfang!

Om wien noch heviger, myn driften, in bedwang

Van haare tiranny, zich meêr als ooit ontdekken.

Maar, 'k merk de reên, zy wil zich zelf van my ontrekken,

En my verlaaten. Ja, myn liefde is haar een last,

Men twyfel daar niet aan: neen, Eros, dat gaat vast.

Gy weet wat hoop zy stelde in myne min te streelen:

Wat liet zy heerlykheên in haar gedachten speelen?

In my te omhelzen dacht zy haar meestres te zien

Der gansche waereld, ja my zelve ook te gebiên:

Tot zulken duuren prys heeft zy my opgedraagen

Haar bitt're liefde, die ik eeuwig moet beklaagen:

Want sedert aan myn lot alle onheil overkwam,

Al de Aarde in wapenen, heel Romen op my gram,

Dit heeft 't hoogmoedig hart niet eens ontroeren konnen.

Myn stryden, myn gevaar, hoe ik ben overwonnen,

Heeft ze alles zonder schrik en meêlyde aangezien:

Die rampen deden my uit haar geslachten vliên.

Ja, zy beminde in my alleen deeze yd'le pragten,

Die staatcysleepen, die de roomsche grootsheid plagten

Te volgen; al die drang der vorsten, die ik eer

Geketend, herwaards aan, wierp voor haar voeten neêr;

Zo haast dit my verlaat, word ik van haar verlaaten.

De ondankbre! my dan zo versmaadelyk te haaten!

En aan myn liefde aldus haar byzyn en haar hart

Te weig'ren! my te ontgaan! te schuwen! welk een smart!

Maar, 'k zie Agrippa komt.

Vyfde tooneel.

Agrippa, Antonius, Eros, Albinus. Lyfwacht.

Agrippa.

MYn Heer, wilt u niet kwellen.

Ik kom geen zegepraal u haat'lyk voor te stellen,

Hovaardig: wyl 't geluk de zege aan Caezar liet.

Al 't voordeel, 't welk 't gevecht van Aktium hem bied,

Zal hem niet trotser, door roeklooze hoogmoed maaken.

Wanneer aan 't stryden twee gelyke hoofden raaken,

Is de uitkomst twyfelbaar, hy weet hoe menigmaal

Het overwinnen meêr aan 't lot hangt, als aan 't staal.

Oktavius, myn heer, komt u zyn gunst opdraagen,

Aanmerkende in uw lot, na zo veel nederlaagen,

't Geen gy zoud kunnen zyn, niet dat gy heden zyt,

Noemt u een bondgenoot na de uitslag van den stryd,

Die Romen aan zyn ryk verknocht had, en verbonden.

Nu noch gereed, en zulk een zeek're weg gevonden,

Om de overwinning te verkrygen met een slag,

Wil hy zich van die eer niet dienen dezen dag.

Ja hy neemt aan het vuur der roomsche haat te smooren,

Het geen rechtvaardig op u woed in felle tooren.

Hy eischt alleen maar een klein offer, welkers bloed

De schande van den Raad, en Romen zuiv'ren moet.

Kortom, myn heer, het is Kleopatra, wiens leeven

Ontelbre reên, om haar te haaten, heeft gegeeven,

Aan de Oppermagten, en ook aan den Roomschen raad.

Is 't noch geen tyd, myn heer, dat gy 't gevaar ontgaat?

En voelt gy niet hoe de eer u noopt om weêr te keeren?

Zult gy staag kwynen? en al kwynende verteeren

In de armen van een snoode en valsche koningin,

Die u geketend, als een schouwspel van haar min,

De ontroerde waereld in triomf komt tegen brengen?

Zult gy haar vaandelen met uw standaarden mengen?

Den roomschen Arend zien op Memphis tooren staan?

Ja dat zo snoode een vrouw word godlyke eer gedaan,

Door tempels, die gy haar laat van romeinen stichten?

Gedoog dat redenen uwe oogen eens verlichten.

Wat kund gy doch, indien gy in uw zelve gaat,

Wat kund gy in deez' plaats doch hoopen van uw staat?

Na gy uw legers en uw vlooten hebt verlooren.

Een plaats, onwaard voor u tot sterven uitgekooren,

In grafsteên, die men voor des waerelds wond'ren houwd,

Voor dart'le AEgyptenaars, voor Koningen gebouwd,

Voegd geen Romeinen asch, myn heer.

Antonius.

Zouw ik verlaaten

Een koningin, ter dood bedroefd? zou ik haar haaren,

Die zelf, om myn belang, in de oorlog is geraakt?

Zo godloos heb ik nooit myne eer en trouw verzaakt.

Is dan de trouwloosheid zo hoog in top gereezen

By uw romeinen, daar ze in schynen onderweezen?

Zints wanneer weten zy daar lessen van te doen?

De goden willen my, Agrippa, daar voor hoên!

Hy, van 't gelukkige geval hier overlaaden,

Gelooft my niet met zo lafhartige euveldaaden

Besmet te zyn; hy kend my al te wel, myn heer;

Indien ik het belang gesteld had boven de eer,

Zou dan Oktavius, 't geen hy nu is, wel wezen?

Wanneer het heir de schrik kon in zyn aanzicht leezen;

Ja, toen hy 't krygsvolk, alle in zyn beleid gesteld,

Verliet, en schandelyk voor Brutus vluchte uit 't veld,

En zonder krygsgelei, kwam dwaalende in my vinden,

Zyn toevlucht, wat had hy zich durven onderwinden?

Wat was 't had ik hem niet getrouw geweest? had hy

Deze overwinning wel verkregen zonder my?

Wiens roem hy heeft bevlekt, met zo veel stedelingen,

Door 't allerwreedst geweld, tot slaverny te dwingen,

Wier lot ik noch beklaag. Zouw ooit dat laf gemoed

Gewroken hebben zyn doorluchte vaders bloed?

Het hoofd van Brutus, reeds aan 't roomsche volk gelaaten,

Was dat in Romen wel onwaardig langs de straaten

Gesleept? zouw hy in staat zyn om my hulp te biên?

Maar wat verzekering kan my van hem geschiên?

Van hem, die zo ont menscht en trouw'loos heeft gebannen

Den drieman Lepidus, en meer doorluchte mannen,

In woeste plaatzen? hy, die maar de schrik alleen

Van die kastydingen, in Romen toen gemeen,

Wilde onderhouden, en door dwang altyd hen wetten,

In wederwil van my, en Lepidus wouw zetten?

Die, altyd dorstig na meêr bloed en moordery,

Door kunne of jaaren niet verzet wierd; zouw hy my

Verschoonen? my! die hy alreede acht overwonnen?

Zouw hy myn bloed welaan zyn voordeel weig'ren konnen?

Hy, die het bloed zelf van zyn voogd niet heeft verschoond?

Agrippa.

Van zo veel gruwelen, myn heer, die gy vertoond,

Waar van d'af beeldingen zo haat'lyk zyn te hooren,

Heeft Romen, eind'lyk vry, 't geheugen ook verlooren.

Oktavius, 't is waar, deê duizenden vergaan,

En groote hoofden; maar, toen vond hy zulks geraân,

Door de ongelukken van die tyd daar toe gedreeven;

Ja zelf van 't driemanschap was hem die last gegeeven,

Van welke gy, myn heer, toen medestander waard.

Zyn deugden hebben sints zyn onmeêdogende aart

Verzacht, en uitgewischt zyn onrechtvaardig leeven.

Hy wil de vrede aan u en al de waereld geeven;

Hy heeft de voortgang van zyn krygsgeluk bepaald;

Ja, heeft de wapenen, waar in hy zegepraald,

Niet aangeschooten om meêr Prinssen te berooven:

Hy komt niet om uwe eer en luister uit te dooven;

Uw landen, tegen recht, heel te overheeren? neen!

Gantsch oosten, 't welk hy u gelaaten hadde alleen,

Had gy bezeten, tot aan 't einde van uw dagen,

Zo Romen, 't geen uw min niet langer kan verdraagen,

Niet wouw vernielen eene al lang vervloekten troon.

Antonius.

Eer die vernield zy zal ik eer my zelve doôn.

'k Aanbid Kleopatra, ja, 'k wil het niet verzwygen.

Laat al de waereld vry op my de zege krygen.

Dat tegen myne min vry aanspanne al wat leefd,

'k Zal my rechtvaardigen van elk die my weêrstreefd.

Ik doe 't geen zouden doen al de romeinen t' zaamen:

'k Heb ook die zelve rede, en 'k zal my des niet schaamen.

Ja Caezar, wiens gezag geen hinderpaalen vond,

Toen hy de orak'len op dit wigtig stuk verstond,

Zouw, om de Parthen meêr ontzaglyk voor te komen,

De naam van koning toen al hebben aangenomen;

Kleopatra had reeds zyn trouw ontfangen, heer.

Agrippa.

Maar Caezar, die gy hier tot voorbeeld steld, wanneer

Had hy om haar zyne eer en staatsbelang vergeeten?

Had hy haar kinderen, als gy, wel zo vermeeten

En laf, tot koningen der koningen gekroond?

De vaderlyke wet op 't schandelykst gehoond?

Heeft hy voor haare naam wel tempelen doen bouwen?

Kleopatra, 't is waar, stelde in hem haar vertrouwen,

Zy minde hem, zy wist hem te behaagen, ja;

Maar liet hy wel, om haar, zyn groote aanslaagen na?

Hy, door Achillas hier belegerd en verraaden,

Heeft hy haar niet, zo haaft hy hem die euveldaaden

Betaald had, wederom verlaaten? weet gy niet,

Myn heer, wat onlangs hier Pompejus is geschied?

Die zich na de uitslag van Pharzaliën, vertrouwde

Aan dit verfoeilyk hof, daar hy zyn hoop op bouwde,

Daar vond hy zyne dood, die dapp'ren oorlogsheld,

Wierd door een trouwelooze, uit 's konings last, geveld.

Zo heeft een laffe prins, helaas! tot schand van Romen,

Door 't bloedige en vervloekt slotvonnis om doen komen

Zo groot een man. Gy, in die zelve plaats en staat,

Van een verwinnaar streng vervolgd, vlied zulk een kwaad!

Vrees die staatzuchtige en bedriegelyke zuster

Eens wreeden konings: vrees! gy zyt hier niet geruster

Als eer Pompejus was; en zy heeft ook misschien,

Om zo de gramschap van Oktavius te ontvliên,

Na 's broeders voorbeeld, uw doodvonnis onderschreeven.

'K bid, in der goden naam, draag zorge voor uw leeven.

Aanvaard de hulp doch van de kuische Oktavia.

Geef aan haar liefde weêr haar eerste wedergaâ

Die zy noch aanbid. Geef uw kindr'en weêr een vader.

Noch kund gy 't doen, myn heer: wat raakt uw bloed doch nader?

Gewaardig u, van een te zekeren gevaar

U zelf te onttrekken; ei! omhels die kuische.... maar,

Ik dring u te vergeefs: myn smeeken staat u tegen.

'T is my onmogelyk! ik kan hem niet beweegen!

Oktavia uitkomende.

Neen! and'ren zullen 't doen. Kom, kom, mevrouw, ei! kom!

Roept gy, met meerder vrucht, de eer in zyn hart weêrom.

Zesde tooneel.

Antonius, Agrippa, Oktavia, Kamille, Eros, Albinus. Lyfwacht.

Antonius.

WElk voorwerp komt zich hier vertoonen aan myne oogen?

Wat zie ik? groote Goôn! zouw ik 't gelooven mogen?

Gy hier, Oktavia?

Agrippa, tegen Oktavia.

Mevrouw, ja! 't is om u

Dat een verwinnaar, trots op zyn verwinning, nu,

De bliksem, zo gereed te vallen, heeft weêrhouwden.

De wenschen zyn volbragt, die uwe hoop opbouwden.

'K heb hem gesprooken, hem gedwongen tot zyn trouw,

'T voleinden staat aan u, 't geen ik begon, Mevrouw.

Hy zal uwe aanspraak, meêr als iemand anders achten.

'K zal hier omtrent, en uw, en ook zyn antwoord wachten.

Zevende tooneel.

Oktavia, Antonius, Eros, Kamille. Lyfwacht.

Antonius.

ZAl ik gelooven, 't geen myne oogen voor haar zien?

Bedrieg ik my niet? zyt gy 't zelf? ach! kan 't geschiên!

Zyt gy 't, Mevrouw?

Oktavia.

O ja, myn heer, ik ben 't. Ziet heden

Die zelve Oktavia, die willig komt besteeden

Haar eigen leeven, om uw leeven te behoên.

Zie my, zo als men my zag na het leger spoên,

Vermoeid van 't reizen, door de Italiaansche velden,

Daar zuchten my alleen om uw bebouwd verzelden,

Daar ik de wonde, die uw beider harten deeld,

Met traanenbalsem weêr gezalft heb en geheeld;

En, dragende in myn schoot, een vrucht der huwlykspligten,

Wiens toorts weleer in ons die heil'ge vlammen stichten,

En my verëenden aan uw noodlot: vond ik reên,

Om die twee hoofden, wyl ik zuster ben van de een,

Van de andre gemaalin, door myn gebeên en klaagen,

Hun woên te stillen. Ja! 'k zal ook ontzag doen draagen,

Een zoon, of neef, zelf noch voor zyn geboortestond,

Aan bey de keizeren. 'K wensch tot het vreêverbond

Van myne broeder, en gemaal, een weg te baanen,

En 't vuur van hunne haat te blusschen met myn traanen.

Ach! won myn smeeken veld op uw, en zyn gemoed.

Agrippa heeft my hier in 't heim'lyk, zonder stoet,

In dit gehaate hof geleid, om u te vinden;

Ja zonder uwen last dorst hy dit onderwinden.

Want moog'lyk had hy u myne aankomst doen verstaan,

Had gy hem, ongehoord, weêr laaten van u gaan.

Antonius.

Komt gy, by al 't geweld, myn ziel noch zwaarder knellen?

En by de wapens van de heele waereld, stellen,

Tot myn verderf, de kracht van uwe traanen? Goôn!

Oktavia.

Ik kom alleen, op dat ik u verzeek'ring toon,

Hoe noch Oktavius de vreede aan al zyn staaten

Verleend zouw hebben, en al de aarde in rust gelaaten,

Na zo veel stryden. Maar heel Romen, en de raad,

Verklaaren u, myn heer, den oorlog: want den staat

Dus verontwaardigd, wil deeze overmoed beletten;

Dat gy (foei welk een schand!) verkrachtende onze wetten,

Voldoet de trotsheid van een dart'le koningin;

En dus verslaafd aan die verfoeijelyke min,

In Alexandrien, al de eer gaat overgeeven,

Die gy uw vaderland zyt schuldig al uw leeven;

Antonius.

Neen, neen! 'k weet beter dan gy denkt wat hen dus moeit:

't Gebelgde volk heeft my om and're reên verfoeid.

't Is niet myn liefde, noch een koningin te volgen;

't Is ook myn hoogmoed niet dat hen dus maakt verbolgen:

't Verboden huw'lyk, 't geen gy waant myne ondergang

En zeek're val te zyn, was moog'lyk my al lang

Van hen vergeeven. Maar, ik ben alleen verlooren

Door uw beleid, mevrouw.

Oktavia.

Door my? wat moet ik hooren!

Antonius.

Uw deugd, ten ondank van myne ongerechtigheid,

Verbonden aan myn lot, maakt ruchtbaar, en verspreid

Al myne dwaalingen. Gy! dien ik heb verlaaten,

Die my beklaagende, in de plaats van my te haaten,

My niet vergeeten kost, toen ik u kon verraân:

Gy, die noch tegen 't recht eens woedende oorlogs aan,

Een ongetrouw gemaal, uw vyand, wilt beschermen,

En u noch over zyn gerechte straf erbermen.

Gy, die my overal uw goedheên, die 'k ontvliê,

Noch aanbied: eind'lyk, gy! die 'k my beminnen zie,

Noch even teêr, ook hoe ondankbaar ik mag wezen!

Oktavia.

Gedoog dan dat ik mag die haat, om my gereezen,

Weêr slechten; dat ik u rechtvaardig dezen dag.

Beproef eens wat hier in Oktavia vermag;

Vertrouw uw lot doch aan myn liefde, en aan myn zuchten.

Hier schept gy de adem van vergiftige genuchten,

En steld u, als een slaaf, geboeid ten toon, myn heer,

In 't midden van een hof, zo schaad'lyk aan uwe eer;

Daar uw Kleopatra meestresse is van veel slaaven,

Die zy in weelde, zo verfoeilyk, houwd begraaven.

Volg my by Caezar, doe als een romein betaamt.

Volg uw soldaaten, die, in haare dienst beschaamr,

In 't geene ik van u bid, u reeds zyn voorgekomen.

Eer ze in Cilicië my heeft een man ontnomen,

Eer zy geweeten heeft u te behaagen: Ja!

Eer gy haar minnaar wierd had gy van Fulvia

En my, al kinderen, van groote hoop, gewonnen;

Die om de luister, in hun ted're jeugd begonnen,

Als opperhoofden, van hun wieg af, zyn erkend.

Uw zoonen zyn de naam van keizer reeds gewend,

Die hun de Driemands, Raad, en Priest'ren mildlyk schonken.

Denk in wat goed gerucht zy al hun leeven blonken.

Wat zullen zy, als gy verheerd zyt, zyn geacht?

Helaas! niet meêr dan van een vyand'lyk geslacht,

Een ongelukkig en veracht nablyfsel. Goden!

Myn traanen zullen hen slechts tropsten in hun nooden,

En moog'lyk dienen, om hun leeven te behoên.

Behoed u, en uw kroost, myn heer, nu kund gy 't doen,

En om u zelf, om hen, en om ons alle t' zaamen,

Omarm ik uwe kniën!

Antonius.

Hoe komt gy my beschaamen?

ô Goôn! laat af, mevrouw, laat af! ik kan niet meêr,

Op alle uw goedheên, die gy my bewyst zo teêr,

Antwoorden. Laat my slechts, myn droevige ongelukken

Aanmerkende, en van al de rampen die my drukken,

Myn hart van nader by eens onderzoeken gaan.

Gedoog een oogenblik dat ik my mag beraân.

En eer ik my in die verwarring moet verklaaren,

In eenzaamheid, mevrouw, myn zinnen wat vergaaren.

Oktavia.

Geloof niet dat ik u hier meêr bedroeven zal.

Uw rampen drukken u genoeg, in dit geval.

Ik zoek uw hart niet in een slaaverny te voeren,

Door traanen. Neen! dat maar de goden u ontroeren!

'k Heb u gezien, en 't geen ik schuldig was, gedaan.

'K heb alles u gezegt, myn heer. Ik zal dan gaan.

Het staat aan u, daar aan te denken.

Achtste tooneel.

Antonius, Eros

Antonius.

ZAl ik hooren

Na een onmensch'lyke eer? ach! Eros, 'k ben verlooren!

Eros.

Gy suft, en peinst, en gy zyt een romein, myn heer:

Wat vrucht geeft u een min, zo schaad'lyk aan uwe eer?

Antonius.

Houwd op, en zo gy wild myn geest meêr rust verwekken...

Ik hoor u nader. Laat ons van deze oord vertrekken,

Daar 't al my tegen is, en langer my verveeld,

Daar alles wat ik zie Kleopatra verbeeld.

Einde van het eerste Bedryf.



Tweede bedryf.

Eerste tooneel.

Kleopatra, Charmione.

Kleopatra..

WEêrhouw myn weenen niet; neen! laat myne oogen stroomen

Van traanen storten; 't is doch met my omgekomen!

Ik spil 'er geen te veel; wanneer, helaas! wanneer

Antonius, myn min versmaadende, zich weêr

Aan zyn romeinen, en hun wenschen gaat verbinden.

In 't kort, Charmioné, waar zal ik uitkomst vinden,

Wanneer hy my vergeet, verlaat, en wil verraân?

'K verlies hem, 'k raak hem kwyt, men twyfel daar niet aan;

Hy hoord Oktavia; Agrippa doet my braven:

Hy maakt zyn vreede licht ten koste van myn leeven!

Charmione.

Tot welk een overmaat brengt gy uw vrees, mevrouw?

Kleopatra.

Neen, neen! 'k verwacht voortaan geen troost meêr, in myn rouw;

'K ben tot vervulling van alle ongeluk gebooren;

'T vergramde noodlot heeft myne ondergang gezwooren:

Oktavius bereid zyn wreede zegepraal;

Antonius zal licht dit vyandlyk onthaal

Gewillig toestaan, en die smaad met vreugde aanschouwen.

O bitter nootlot! ach! elendigste aller vrouwen!

Des hemels wraak laat my reeds droeve tekens zien:

Vergramde starren, kan ik dit dan niet ontvliên?

Uw glans schynt noit zo bleek, zo doods in sterflyke oogen,

Als om te dreigen met alle onheil uit den hoogen:

'K zie honderd spooken reeds voorspellen myne val.

Gelooft gy nochtans wel 't geen ik u zeggen zal?

En kund gy de overmaat wel van myn min bevatten?

Die bylen, bundelen, die vyandlyke schatten;

De zegepraal, die haast word tot myn smaad gevierd,

Dat prachtig kapitool, met beelden opgesierd,

Van zo veel koningen, en overwonne grooten,

Tot eeuwige overlast en smaad daar opgeslooten;

Dit alles geeft myn hart geringe moeilykheên;

Maar de onstandvastigheid van hem vrees ik alleen:

Antonius.....

Charmione.

Mevrouw, ei! stel uw hart te vreden:

Geloof my, 'k weet gy word noch van hem aangebeden;

Zouw een verstooteling u drukken? wat vermoên!

Gy weigerde immers hem te zien.

Kleopatra.

Ik moest dat doen.

Hoe! zal Antonius dan de afgezant van Romen

Gehoor verleenen? en doen Caezars dienaars komen

In myne Ryksstad? en zyt gy 't daar ik 't van zal

Verneemen? welk een hoon! ben ik dan niet met al?

Waar houwd men my hier voor? wil hy alleen regeeren,

En, zyn romeinen ten geval, myn kroon onteeren?

Noch wild gy dat hy my bemind; zie welk een blyk!

Hoe is hy dezen dag zich zelf zo min gelyk!

Helaas! gedenkt gy wel die droevige oogenblikken

Zyns uiterste ongeluks? hoe teêr kon hy verkwikken

Myn bange ziel! ô! hoe verliefd zag hy my aan!

Hoe was hy met my, in verleegenheid begaan,

Waneer, by Aktium, myn vloot hem had verlaaten;

En de onvoorziene slag zyn scheepen en soldaaten

Beroerde; daar myn hart met een te laffe schrik

Bekneld, de wanhoop joeg in 't volk, dat oogenblik.

Hy zag my, daar zyn ziel wierd door benepen, vlugten.

In hem deê liefde, 't geen in my deê vrees en zugten.

't Gedenkt hem niet, hoe een gelyke moed en magt,

Noch niet deê zien wie op, of t' onder wierd gebragt.

Zyn legioenen, die al de oeverboord besloegen,

Vehieven, op zyn naam alleen, hun moed, en droegen

Zich na zyn voorbeeld, meêr, dan myne vlugt hen zag

Vertzaagen, hy gedenkt niet meêr die wreede slag,

Die schriklyk, te gelyk, en aarde, en zee deed beevens

Daar Aktium alleen zouw de uiterste uitkomst geeven

Van 's waerelds heerschappy. Hy volgde my; verliet

Zyn volk; ze zagen 't aan, dan zy geloofden 't niet.

Men zag van schaamte en schrik, al de romeinen trillens

De rotzen om en om weêrgalmden op het gillen

Van hun vermengd geschreeuw; maar hoe zyn aankoms waar,

Weet gy, hy vond van schrik my stervende, al myn hair

Ontsierd, myn bange borst en schoot in traanen baaden

Hy peinsde naauw'lyks, dat dit al zyne oorlogsdaaden,

De halve waereld, hem te ontrooven kwam. hoe teer!

Hoe flaauw! belemmerd door zyn rampen, wist hy weêr,

Met een verliefde hand, myn traanen af te droogen.

Wat was zyn bitt're smart behaaglyk in myne oogen?

Ja, hoe beminn'lyk, in die doodelyke staat,

Was toen Antonius? hoe vriend'lyk van gelaat?

Hy wist, in weêrwil van zyn wanhoop, noch te blaaken;

Myn kleine aanlokselen vergrooten zyn vermaaken:

Die onderhoudingen, zo teder, zo vol brand,

Verkwikten onze min, verdubbelde onze band,

Dat wy elkander trouw voor eeuwig zouden vinden.

De liefde alleen hield plaats by bondgenoot en vrinden.

Ja, hy bepaalde ook al zyn liefde, om in myn schoot,

En aan myn voeten die op te offren met zyn dood.

O Goôn! wat is zyn hart verkeerd in weinig dagen?

Hy weet hoe 'k zugt en klaag, wat smaad ik moet verdraagen;

De ondankbre weet het! maar hy denkt niet om myn smart!

Een haatelyk Romein, belemmerd heel zyn hart:

Ik ben, ik ben uit zyn geheugenis verlooren.

Charmione.

Hoe! twyfelt ge aan een trouw, zo heiliglyk gezwooren?

Een liefde, daar gy van verzekerd zyt, zo duur?

Denk hoe een oogenblik uitblusschen kon een vuur

Lang in zyn borst gekweekt: maak u daar nooit aan schuldig.

Kleopatra.

Maar, Iras komt niet weêr; myn hart word ongeduldig:

Hoe weinig, zorgt zy voor de rust haars koningins!

Ja, myne ontsteltenis bekommerd haar geenzins.

Zouw zy, bewust van myn verdriet, haar hulp ontzeggen

Aan myn verleegenheid? ja, yder laat my leggen,

En niemand trekt zich myne elende en kwaalen aan.

Ik merk wel, 't is nu met Kleopatra gedaan.

'k Beklaag alleen myn zelfs... maar, moog'lyk dit vertoeven

Speld my myn ongeluk: zy vreest my te bedroeven.

Neen! die gedienstigheid komt my niet meêr te staâ;

Dat wreed stilzwygen, is my maar verdrukken. Gaa,

Charmioné, ga, vlieg!......

Charmione.

Mevrouw, ik zie haar komen.

Tweede tooneel.

Kleopatra, Charmione, Iras.

Kleopatra.

ONtdek my alles, spreek; is my de hoop ontnomen?

Spreek, Iras, zeg, wat maakt Antonius? wil hy

My dan verraân? wat doet, wat brouwt men my?

Iras.

Helaas!

Kleopatra.

Spreek op.

Iras.

Men zegt, ik schroom het u te ontdekken,

Antonius zal met Oktavia vertrekken;

Dit koningryk, en u, voor eeuwig, ach! mevrouw,

Tot haare blydschap, en uwe eindelooze rouw,

Verlaaten.. voor die prys wierd hun bestand gevonden.

Die tyding is straks naar Oktavius gezonden.

Kleopatra.

Verlaat hy my? ô goôn!

Iras.

Zy schreeuwen all' hun best,

Breek, breek uw banden! keer! verlaat die waereldpest!

De woede en blydschap blaakt op all' hunne aangezichten,

Wanneer ik herwaards kwam om u dit te berichten;

Zag ik Oktavia, die me aansprak, wel te vreên:

In 't kort, Mevrouw, ze is hier in 't hof, en wacht alleen

Om u te spreeken.

Kleopatra.

Komt ze in hoogmoed, opgeblaazen,

Op haar verwinning stout, myn hofgezin verbaazen?

En zegepraalende, als een trotze romeinin,

Braveeren, met geweld, een droeve koningin?

Ze ontroofd me Antonius, en baard myne ongelukken,

En om met smarten my, zo dood'lyk, meêr te drukken,

Uitkrytende de magt van haar bekoorlykheên,

Voor myn bedroefd gezigt, wil zy zich, wyl ik ween,

Van myne onsteltenis bedienen, en aanschouwen

Myn traanen. Maar, laat ons voor 't minst verborgen houwen

Myn wanhoop voor haar oog, en laat ons liever gaan.

Ik kan, noch wil haar zien!

Charmione.

Mevrouw, ei! hoor haar aan

Antonius zal licht zyn liefde van haar wenden,

Uw staaten stellen beide in even groote elenden.

Ja moog'lyk komtze en klaagt wel over een gemaal,

Wiens ontrouw oorsprong nam uit uw verliefd onthaal:

En wat 'er meêr van zy, zal ze alles u ontdekken.

Ei! spreek haar dan! laat haar niet ongehoord vertrekken;

Mevrouw, gewaardig......

Kleopatra.

Wel, dat zy dan kome.

Derde tooneel.

Kleopatra, Iras.

Kleopatra.

O Goôn!

Hoe zal ik uitstaan deze ondraagelyke hoon?

Moet ik 't verwyten van een vyandin verdraagen,

Zelf in myn eigen hof? en kan u dat behaagen?

Helaas! in welk een staat heeft my dees' min gebragt?

Ach! Caezar! zaagt ge eens op! hoe need'rig, hoe veracht,

Uw koningin, wien ge eer zo heerlyk hebt verheeven,

Voor welkers glorie gy meêr waakte, als voor uw leeven,

Hier zucht en klaagt, gy zouwd, ja, 'k weet gy zouwd om my..

Iras.

Zy komt, Mevrouw.

Vierde tooneel.

Oktavia, Kleopatra, Charmione, Iras, Kamille.

Oktavia.

'TIs geen verwoede jaloezy,

Die hier verschynen doet, voor uwe ontzaglyke oogen,

De gemaalinne van Antonius. Wy poogen,

Met bitze, en bloedige verwytingen, u 't bloed

Niet in uw aangezicht te dryven; noch verwoed,

Uw liefde, op 't hevigst, met veel last'ren aan te randen,

Ik breng, om hier een hart te ontslaaken uit zyn banden,

Aan uw bekoorlykheên geboeid, Mevrouw, alleen

Maar zwakke traanen, en ootmoedige gebeên:

Die slechts alleen, ver van te twisten met de magten

Van zo veel schoonheids, een gemaal te winnen trachten,

Die gy me ontneemt. Die fiere aanloksels die de faam

Alom verzellen, in 't uitkryten van uw naam;

Deze overmensch'lyke eer, in Griekenland weêrvaaren;

Die wierook, offerhande, al die gewyde altaaren,

Die grootze naamen vol van staatzucht; deze pracht,

Die tooisels, zo gelyk aan 't goddelyk geslacht;

Al die gastmaalen, en die reizen vol van weelden,

Daar ge in triomf liet eer bewyzen aan uw beelden;

Die dart'le lusten, dat hovaardig hofgezin,

Doet al het roomsche volk vervloeken uwe min.

De naam van een romein houwd myn gemaal verbonden;

Hy heeft die zuiv're deugd te grootelyks geschonden.

De Raad heeft reeds al hun gewapend volk besteld,

Om uit uwe armen hem te ontrukken, met geweld.

De Goden willen zelf, door hun gedreigde plaagen

Zo trots een hoogmoed van geen sterf'lyk mensch verdraagen.

Antonius, ontblood van vrinden, zal misschien,

Zyn overwinnaar haast, verslaafd naar de oogen zien.

Een smaad die eeuwig zyn geheug'nis zal besmetten.

Kom, trachten wy, Mevrouw, dat onheil te beletten.

Men arbeide om zyn eer en leeven te behoên.

Verbinden we ons, laat ons dit heerlyk proefstuk doen.

Toon door die braave daad uw trouw! wilt hem verwekken

Tot die kloekmoedigheid! verpligt hem te vertrekken

Uit Alexandriën. Mevrouw, ei! laat uw hand,

Hem weder schenken aan zyn eigen vaderland!

Die eed'le daad, Vorstin, zal Romen teêr beweegen,

Om al de schande, u reeds bereid, weêr uit te veegen.

Ik zal met dankbaarheid bezorgen dat den Raad,

Getrouw bewaarende 't geheugen van die daad,

Uw edelmoedigheid, zo waardig als verheeven,

En myn erkentenis, hier eeuwig zal doen leeven.

Kleopatra.

In dit verhaal, met zulk een braaf beleid gevoerd,

Behoorde gy 't belang, 't geen u, zo 't schynd, ontroerd,

En heim'lyk vleid, wat meêr, wat beter te bedekken.

Ik merk wat goedheid u verpligt, om te voltrekken

Een haat'lyk tafereel, hoe 'k doorgaans heb geleefd.

In de eer, daar Griekenland my meê verheerlykt heeft,

Speur ik, ten ondank van alle uwe omweegen, heden

Al 't geen u kwetst, in uw gezicht, en aan uw reden.

Weet dat men meêr om my heeft, dan om u gedaan.

Maar, om uw minnenyd niet hooger te doen gaan;

Leer aan de Grieken, hoe veel minder men zal eeren

Een koningin, die gy AEgypten ziet regeeren,

Een dochter, uit zo groot een koninglyke ry,

Als een romeinsche vrouw. Antonius, zegt gy,

Heeft, hier belegerd, gantsch verlaaten en verleegen,

Den Raad tot vyanden, en goôn, en menschen tegen.

Wel aan, wyl in der daad, onwaardig, zo gy zegt,

Aan de bekooringen eens koningins gehecht,

Zyn liefde, en aan de naam, en zuivre deugd van Romen

Zich zeer vergrypt, dient hy uwe oogen voor te komen,

Als 't grootste voorwerp van verachting en van haat,

Bevryd van rampen, daar zyn min my meê belaad;

Laat, voor de zorg van zyn beklaag'lyk lot, my raaden.

Hy, by u gantsch verdacht van haatlyke euveldaaden,

Verdiend dan immers zulk een groote goedheid niet,

Dat men uit gunst een raad, zo heilzaam, aan hem bied:

Te gaan, ontbloot van magt, van eer, en al zyn staaten,

Zich zelve in handen van uw broeder overlaaten:

Te wachten tot hem word met Lepidus gedeeld

Een smaad'lyk eind. Indien 't Antonius verveeld,

In deze plaats, zyne eer en vryheid te verweeren;

Dat hy zyn dood zoek, eer hy zich laat overheeren.

Dit voegt een Keizer maar alleen in dit geval:

'T is ook de raad, mevrouw, die ik hem geeven zal.

Maar, 't is een rooms gemoed, gy hebt u niet te vreezen,

De raad eens Koningins zal hem zo waard niet wezen.

Oktavia.

Hy zal maar al te veel dat ongelukkig spoor

Zyns neigings volgen, en verleenen u gehoor:

Zyn hart zal altyd na 't beminde voorwerp hellen.

'T is ydel tegen zyn bederf my aan te stellen:

Zyn val is zeker! en gy zult, mevrouw, gy zult

Van zulk een ondergang zyn de oorzaak en de schuld.

Maar, als uw benden, na 't vergeefsche tegenstreeven,

Door hun verbaasde vlucht uw blyken komen geeven

Van zyne dood, hoe zult ge ontfangen deze maar?

Kleopatra.

Als koningin. O ja! uw Romen leend my daar

Haar bystand toe, Mevrouw, door duizend braave daaden,

Daar 't vol van is, en wiens voorbeelden my reeds raaden

Tot de eed'le wanhoop, om met één slag, alle elend

Myns leevens, my te ontslaan, met een doorluchtig end.

Zouwde ik het oogenblik des doods laf hartig schroomen?

Om honderd koningen, waar van ik ben gekoomen

Te onteeren? neen! ik zal weêr weeten een gemaal,

Ten trots van Romen, en in weêrwil van de kwaal

Die 't noodlot my bereid, zo zeer op my verbolgen,

Zyn bleeke schim in 't graf grootmoedig naar te volgen.

Oktavia.

'K zie dat ik op uw hart ter waereld niets verwin:

Gy spreekt als minnaaresse, en ik, als gemaalin.

'K verlaate u, en ik ga, in weêrwil van uw beiden,

En de eene, en de and're, hun behouwdenis bereiden.

Vyfde tooneel.

Kleopatra, Charmione, Iras.

Kleopatra.

Zy hem hehouwden gaan! hoezy! wat zegt zy my?

Heeft ze op Antonius dan zulk een heerschappy?

Zy weet tot overgaaf zyn hart dan te beweegen!

Ach! ongelukkige, laat hy my zo verleegen?

Laat ons hem zien, op dat myn doodelyke smart

Volkomen blyken mag aan een ondankbaar hart.

Kom! of myn traanen hem bewoogen tot ontfarmen,

Laat by my, nat beschreid, zyn kniën zien omarmen.

Kom, gaan wy, 't is hoog tyd.

Iras:

Mevrouw, daar komt by aan.

Zesde tooneel.

Antonius, Eros, Kleopatra, Charmione, Iras.

Antonius.

WY trachten, om de schande in 't uiterst noch te ontgaan,

Den Raad, beledigd door myn min, tot ons te wenden,

Hun te verplichten tot genaade, in deze elenden.

Kleopatra.

Zo is 't dan waar, myn heer, ('k verzeker my daar van)

Dat myne liefde u hier niet langer houden Ran?

Dat een onmensch'lyke eer, die my op 't hart zal drukken,

Antonius haast van Kleopatra zal rukken?

Zyn dat die eeden? en is dit die duure trouw,

Die ge eeuwig zwoerd dat ik alleen genieten zouw.

Antonius.

Die trouw, zo menigmaal met u van nieuws verbonden,

Zal van Antonius wel blyven ongeschonden.

Ja 'k zweer, al zouw de wraak des hemels my, van 't licht

Beroovende, aanstonds doen vergaan voor uw gezigt,

Dat ik nooit imand meêr, als u alleen zal minnen.

Maar zie, mevrouw, breng u onze onspoed eens te binnen;

Zie welk een gruw'lyk, en hardnekkig ongeval,

Wat ongenaade u dreigd, en my vervolgen zal.

Zints die vervloekte dag, die dood'lyke oogenblikken,

Die ons 't gestrenge lot toen ten verderf kwam schikken;

Wanneer 't ons in den stryd van Aktium, ô schand!

Verblinde, en dwaalen deê, te water en te land.

'k Heb zints gekwynd, en my, verlaaten en gebannen,

Alleen gewapend om my dus te zien vermannen,

In schande, en dood'lyk aan de waereld maar geleefd.

Ja, weinig vrienden, wien 't geluk verstooten heeft

Als my, volharden slechts, om hun verdrietig leeven,

My volgende, aan 't geval des oorlogs op te geeven.

Ze erkennen Caezar alle, elk schrikt voor zyn geweld,

Zyn naam alleen maakt al de Koningen ontsteld.

Wat kan ik anders, hier beleegerd, dan verwachten,

Als dat u Romen dwingt, uw grootheid te verachten,

En slaafs te geeven, in hun magt en tyranny.

O welk een schand voor u! wat gruwelstuk voor my!

Kleopatra zouw een hoogmoedig en verbolgen

Verwinnaar naar gaan, en zyn zegewagen volgen?

En ik zouw leeven, en dat lyden? kan 't geschiên!

Myne oogen zouden dan die schoone handen zien,

Die handen, daar myn mond zo dikmaals bleef aan hangen,

Door myne min zo teer gevierd, zo schand'lyk prangen

Van 't smartelyk gewigt der boeijens? die den Raad,

En 't woedend volk u smeed, door een vervloekte haat?

'k Zouw u beschimpen zien? 't baldaadig morren hooren,

Waar van de spyt, op 't nieuw, my zouw het hart doorbooren.

Hoe zoude ik konnen zien, dat elk van 's waerelds end,

't Lustgierig oog zouw slaan op u, en uwe elend?

'k Wil 't wel belyden, hoe myn ziel, hier van beneepen,

Dit ys'lyk denkbeeld, staâg, alom gaat met zich sleepen.

't Is u geraân, mevrouw, te ontvliên de slaverny;

En de overwinnaar te bevreedigen, voegt my.

Kleopatra.

Verlaat, verlaat die zorg! niets kan my meêr bekooren:

'k Heb zelf 't geheugen al van de ydele eer verlooren.

Indien ik diens behoud zo waardig had geacht

By de Ciliciërs, daar 't lot eerst by u bragt,

Dien grooten Caezars weeuw, AEgyptens koninginne,

Had ik dan de gemaal wel van een Romeininne

Geroofd? zoude ik my, bloot, wel hebben in 't geweld

Van zo veel last'rens, en onwaardigheên gesteld,

Daar uw Romeinen my meê drukken, zo tyrannig?

In myne aanslaagen blind, en aan myn pligt weêrspannig,

Is al myne eer, aan u maar trouw te zyn, gevoegd;

Ja, u te minnen, heeft my 't allerzoetst vernoegd;

Niets rouwd me ook van al wat ik voor u uit kwam voeren.

Antonius.

Ha! 't is die liefde noch! wiens gloed my plag te ontroeren;

Die zo veel angsten werpt in myn roistroostig hart.

Laat ons, mevrouw, laat ons, ra deze plaats benard,

Voor alle rampen en gevaaren de oogen sluiten.

O goden! laat op my doch al uw gramschap stuiten!

Moet myn Prinses, om myn verblinde liefde, dan,

Zich schikken tot een snoô triomf van een tyran?

Kleopatra.

Neen, neen! uw strydend hart komt my uw schuld vertoonen;

Gy durft Oktaviaas bekoorlykheên niet hoonen:

Gy hebt haar aangehoord, zy u gesmeekt, gebeên,

En myn bekommering hier om heeft dubb'le reên!

Om u voor de and'remaal te rukken uit myne armen,

Heeft ze u gevleid, behaagd, bewoogen toe ontfarmen.

In Romen was zy by u aangebeên, geacht;

Wyl aan Kleopatra hier niet meer wierd gedacht.

Wat word van my? helaas! hoe kom ik dit te boven?

Moet haar geluk meuw hart ten tweedenmaal ontrooven?

Antonius.

'T is waar, 'k verzwyg 't u niet, mevrouw, 'k heb haar gezien:

'K heb ook op zek' re wys getracht haar gunst te biên.

Niet dat haar goedheit, noch haar deugt, betwisten zouden,

De liefde alleen, die 'k u maar schuldig ben te houwden.

Maar, weet ik of my 't lot meer gunst bewyzen zal?

En zo 'k in deze stryd moet sterven, door 't geval,

Wil ik ten minsten, ja! 'k wil uw behouwd betrachten

By myn verwinnaar, en een zusters haat verzachten.

Vergun dat ik my, zelve een wyl verban, mevrouw:

Verbergende hoe 'k noch uw liefde in waarden houw.

Kleopatra.

Ha! gy verraadme! en om myn twyf'lend hart te streelen,

Kund gy niet anders dan met valsche reed'nen speelen.

Indien gy niet en wilde, ô laffe weifelaar!

Dat ik, altyd met u vereenigd, één gevaar,

In dood en leeven, met u deelen zouw, en draagen:

Waarom liet gy my niet, toen my uw oogen zagen

Zo van u vlugten, ver van Caezar, en van u

Myn uitvlugt zoeken? wat ontsteld uw zinnen nu?

Zeg? waarom volgde gy me? en om deze oord te ontroeren,

Door gantsch AEgypten meê de schrik des oorlogs voeren?

Wat was ik, zonder u, en zonder uwe min,

Myn roem zo dood'lyk, een vermaarde koningin!

Hoe was myn ryk beroemd by de omgeleegen landen!

Deze eer hebt gy verwelkt, door die vervloekte banden!

Gy zyt het, die, met zo veel rampen overlaân,

Myn leeven hebt verdrukt, myn ryk doen ondergaan.

Gy hebt met oorlog, twist, en weêrzyds bloedig stryden,

Myn magten de uiterste verwoestingen doen lyden:

'K verlies het al om u; en wilt gy noch, barbaar!

Dat ik my schikken zal om u te missen? maar,

Waarom zo lang een tyd my laatende aan myn smarte?

Heb ik u voorgesteld de onsteldheid mynes harte?

'K houw u niet langer: ga, ga Caezar vinden! ja!

Ga word zyn slaaf, en voegt u naar zyn wetten, ga!

Vermeêr zyn hof: ik zweer, ik zal daar ook verschynen,

En moog'lyk wreeder dan gy denkt, om u te pynen.

Zevende tooneel.

Antonivs, Eros.

Antonius.

WAt wil dit, Eros? zeg? wat kan ik hier in zien?

Wil zy, mistroostig, na haar vyands leger vliên?

Zouw ze aan Oktavius haar zelf wel overgeeven?

Wat denk ik hier doch uit? haar wanhoop doet my beeven?

Zouw zy dat doen?

Eros.

Ik weet het niet: maar weet, myn heer,

Agrippa zoekt haar, en verlangt, van wegen de eer

Des overwinnaars, en haar staat, met haar te spreeken:

En moog'lyk tracht hy wel.....

Antonius.

Ach! welk een schrik'lyk teken!

Ik kan haar dreigingen maar al te wel verstaan.

O goden! die u t'zaam verëend om my te slaan!

Zouwd ge een elendige, verkropt met ongelukken,

Met deze laaste ramp, noch meer, noch zwaarder drukken!

Helaas! de ondankb're zal, ja! zonder twyfel, licht

Dit oogenblik noch wel, voor myn bedroefd gezigt,

Na die kant, daar 't geluk haar toe lacht, overhellen.

Kom volg my! laten we ons met kracht daar tegenstellen,

En voor dit opzet, zo rampzalig! haar behoên:

Ontdekken wy dit wreed geheim: kom, laat ons spoên.

Einde van 't tweede Bedryf.



Derde bedryf.

Eerste tooneel.

Oktavia, Agrippa.

Oktavia.

KAn 't zyn dat ik my zelf met yd'le hoop zouw vleijen?

Myn lichtgeloovig hart met valsche schyn verleijen?

Kan ik gelooven, dat Antonius, zo licht

De aantrek'lykheden van Kleopatraas gezigt

Vergeetende, besloot, haar nimmer weêr te aanschouwen?

Agrippa.

O ja, mevrouw, gy moogt die tyding zeker houwen.

Zy, reeds verschrikt, schroomd in dit uiterste ongeval,

Dat Caezar haar geboeid naar Romen zenden zal.

Zy zucht van schaamte, en schreid, en zyne ontroerde zuchten

Volangst, vermeerd'ren noch haar spoorloze ongenuchten.

Na dat zy met hem hield een lange zamenspraak,

Heeft ze eind'lyk, schielyk hem verlaatende, vol wraak

En wanhoop, my gezocht iets wigtigs te openbaaren.

Oktavia.

Gy steld te grooten hoop, myn heer, op de yd'le maaren.

Zy scheenen onderling, terstond, te onvreên, 't is waar,

Ja, zy beslooten, om voor eeuwig van elkaâr

Tescheiden, en hun min, waar 't moog'lyk, te verlaaten.

Maar, wat kan hun besluit aan onze wensch toch baaten?

Zy kunnen licht op nieuw ontfonken, beide weer

Dit opzet staaken, en volvoeren 't nimmermeer.

De liefde, vrees ik, zal hen altyd t' zamen binden.

Zy trachten moog'lyk nu elkander noch te vinden:

Dit dood'lyk oogenblik steld licht hen weêr te vreên,

En maakt hun liefde noch veel grooter als voorheen.

Agrippa.

't Zy dan hoe 't zy, 'k zal hier Kleopatra verwachten.

Oktavia.

Weet dat Antonius, bekommerd van gedachten,

In uwe aanslagen, heer, wat veinzery vermoed.

Ga hem liefft zien, en dryf die vreeze uit zyn gemoed:

Toon hem de vreede eens, en haar zekerheid, volkomen;

Beeld hem de goedheid af van Caezar en van Romen;

Zyn broeder Lucius, een voorbeeld jongst geleên,

Die tegens Romen dorst zo snood een aanslag smeên,

En te Peruzië wierd Caezars krygsgevangen,

Zag zyn verwinaar hem beleefdelyk ontsangen.

Agrippa.

Wie anders is daar meer, dan by, van onderricht?

Antonius, mevrouw, aan uw belang verpligt,

Heeft, om zich hier van te verzeek'ren, duizend reeden:

En zo 'k hem die zal gaan bekrachtigen met eeden,

Behoorden hem zo veel blykteekens, eens het hart

Te ontroeren, in zo veel bekommering verwart.

Maar weet, Kleopatra zal voor uwe oogen moeten

Geketent worden, en aan de overwinnaars voeten

Gevoerd ia zegepraal, na Romen aan den Raad;

In haar beginnende, uw wraak, voor zo veel smaad.

Zy is het die 'k voortaan moet hand'len als onwaardig.

Goôn! dat een koningin, zo schoon, en zo hovaardig,

Voor haar verwinnaar zulk een nieuwe roem bereid?

Een roem, die Romen nooit kreeg met die heerlykheid.

Dat waardig voorwerp, wiens betoverende lonken,

Ook de allergrootste der Romeinen wist te ontvonken,

Zal aan Oktavius, en aan zyn zuiv're deugd

Niet hechten: Ja hy zal, in 't heetste zyner jeugd,

Aanschouwende even koel, en zonder mededoogen,

Die schoonheid, daar wel eer veel koningen voor bogen,

Met meer geluk, als eer zyn vader Caezar plag,

Zyne overwinningen, niet op dien grooten dag

Ontluisteren, noch aan een enkle roem bepaalen,

Maar van de liefde, als van zyn haters, zegepraalen.

Oktavia.

Dit zyn de zorgen dan, Agrippa, die u in

AEgypten voeren; gy bedriegt de koningin?

En schoon men 't nooit geloofd, ik merk wel aan uw reede,

Hoe flaauw Antonius belangen, en de vreede

In uw groot overleg te voorschyn komen, heer.

Wel hoe! Oktavius, steeds vyand van zyne eer,

Na de overwinning, zal zyn zege dus bevlekken?

Ei! ga zyn ziel doch tot grootmoedigheid verwekken!

Bid hem een edele vergisnis toe staan,

En van die zegepraal, zo schand'lyk, zich te ontslaan.

Met welk een heerlykheid zal zich zyn ziel doch vleijen,

Na deze laffe daad? wat zal zyn roem verbreijen?

Die haatelyke naam, verwinnaar van een vrouw?

Welke in vertwyfeling, en doodelyke rouw,

Aan haar vervolgeren niet tegen weet te zetten,

Dan zwakke traanen, om hun woeden te beletten.

Ik weet niet of de vreede u al ter harten gaat,

En of uw zorgen wel oprecht zyn voor zyn staat:

Ja die verborgenheid, zo diep voor myn gedachten,

Kan ik niet doorzien. Maar, 'k zal echter hier verwachten

Of de oorlog, of de vreê: 'k zal voor zyn leeven staan;

'k Verlaat Antonius niet meêr, van deze uur aan!

Men zal my droevig met de koningin zien klaagen,

'k Zal haar haar bittere noodschikking helpen draagen.

Want eind'lyk 'k heb beloofd hen beide te behoên:

'k Zal dit groot opzet ook ten uiterste voldoen.....

Zy komt, gy weet wie ze is; hoor, wat ze u heeft te zeggen;

Denk aan de pligten die 'k u durf te vooren leggen.

'k Laat u by haar.

Tweede tooneel.

Kleopatra, Agrippa, Charmione.

Kleopatra.

MYn heer, want eind'lyk dezen dag,

Uw hulp verzoekende, verneed're ik myn gezag;

Of ik myn leeven noch, door u zouw redden konnen.

Want, haat'lyk aan den Raad, verlaaten, en verwonnen,

Veroordeeld moog'lyk aan een eindelouze hoon,

Word een doorluchtige eer van my u aangeboôn,

Die myne hovaardy den goden nooit wouw geeven.

O groote Vorst! uw roem moet aan de starren zweeven:

Gy zyt alleen maar die ontzaggelyke held,

Die al de koningen op aarde wetten steld.

Kleopatra begind van nu aan hem te erkennen,

En wil voortaan zich rot gehoorzaamheid gewennen:

Ja in de minste van de roomsche burgery

Aanbidden al de magt dier grootsche heerschappy.

Agrippa.

Neen: Romen, welkers lof steeds zweefde op alle tongen,

Veracht eer biedigheid, die slaafs is, en gedwongen.

Verzoek haar gunst, en buig uw Memphis onder haar,

Want Romen is nu noch, als 't eertyds voor u waar;

Toen 't in haar muuren u zo heer'lyk zag ontfangen,

Dien groot en Caezar u met zo veel schars behangen,

De raad vereerende u met naamen zo vol pracht...

Kleopatra.

Waar spreekt gy my noch van? 'k ben reeds zo ver gebragt,

Dat al die roem myn hart niet eens meêr kan beweegen.

Alleen noch by de zoon, in myne elend verleegen,

Zoek ik, zo 't moog'lyk waar, een naagebleeven schat

Van goedheid, die wel eer zyn groote vader had.

Gelukkig, zo hy in zyn voorspoed hoog zal achten

De bleeke schim; en met de heiligste gedachten

Dien vader vieren, wien hem aannam tot een zoon.

Oktavius gedenkt, hoe 'k niet alleen myn kroon

Van hem ontfing; maar, om my meerder te behaagen,

Kwam hy al de eer van zyn verwinning my opdraagen:

Ja, zelfs in 't midden van zyn grootste heerlykheid,

Heeft dien vermaarden prinszyn trouw my toegezeid,

En schikte tot den troon een zoon van my gebooren;

Dat eenig pand van al zyn min, die uirverkooren!

Die zoon, in wien de goôn 't afzetsel van hun beeld

Gegooten hadden: zo gekoesterd en gestreeld,

In 't heimlyk opgevoed, door myn voorziende zorgen,

Ver van die droevig hof, doorbrengende in 't verborgen

Zyne eersten jaaren, leid my zwaar op 't hart. Misschien

Zult gy, romeinen, hem wel haast verschynen zien:

Zyn deugden zullen hem genoeg u kenbaar maaken.

Ik durf u bidden, heer! ei! wil doch voor hem waaken,

Leen hem uw hulp, neig doch des overwinnaars hart

Toe medelyden, dat hem nooit verweeten werd

Zyns moeders wanhoop. Ja! hy is doch niemand nader!

Waardeer in hem alleen maar 't bloed van zynen vader.

Agrippa.

Die overwinnaar zal, ontwaapend van zyn haat,

De zorg van deze zoon, en van uw droeve staat,

Zelf op zich neemen. Ei! wil u op hem verlaaten!

Zyn goedertierenheid, mevrouw, blinkt boven maaten.

Vertrouw uw lot aan hem, die u de vreede aanbied;

Vergram Oktavius door al uw weêrstand niet;

Voor al, wanneer gy nu zyn wetten komt te ontfangen,

Zo meng uw rechten niet aan andere belangen:

En Romen, schoon 't door een romein veel hoon øntmoet,

Zal nochtans min vergramt zyn op het uitheemsch bloed.

Antonius.....

Kleopatra.

Helaas! de ondankb're! 'k moet dan schreijen,

Want heden zal ons een gerechte wanhoop scheijen.

Antonius, myn heer, verlaat my, 'k word verraân.....

Jaagt deze ontsteltenis u dan geen meêlyde aan?

Romein, alleen met de eer belemmerd, zyn uw zinnen

Dan ongevoelig van 't rampzalige beminnen?

Maar, neen! de flaauwe deugd van 't allerlaagste hart,

Kan niet aanschouwen zulk een onverdraagb're smart:

'k Verzwyg 't niet, deze slag, in zo veel ongelukken,

Is de allerzwaarste die myn bange ziel komt drukken;

Deze is 't om welke ik my tot water weenen zouw.

'k Weet dat Antonius vergeefs zich weeren wouw;

Dat uwe oprechte raad hem drong tot overgeeven.

Maar, schoon de ontrouwe heeft, 't geen billik was, bedreeven,

Verliest Kleopatra daar minder om, myn heer?

Na zulk een liefde van tien jaaren, en noch meêr....

Agrippa.

Mevrouw, hy komt, en schynt geheel ontsteld te wezen.

Goôn! wat ontroerd hem weêr? wat ramp staat ons te vreezen.

Derde tooneel.

Antonius, Agrippa, Kleopatra, Charmione Lyfwacht.

Antonius, wordende van zyn gevolg een weinig opgebonden.

NEen, neen! weêrhouw my niet, laat ik hem spreeken gaan.

Agrippa, de oorlog is beslooten, 't is gedaan;

De vreede is uit met ons, ik wil 't bestand verbreeken.

Bedienaar, al te wel op zo veel looze streeken

Van dien verwinnaar, my zo haat'lyk, afgericht,

Keer naar uw leger: ga! vertrek uit myn gezigt.

Agrippa.

Wel hoe....

Antonius.

Vertrek; en wil den Raad te kennen geeven,

Dat ik haar vriendschap zal hardnekkig wederstreeven,

Zo lang zy blind'lings noch de dwing'landy behoed,

En zal gedoogen dat Oktavius dus woed.

Die jonge trotse is door 't geluk al te opgeblaazen.

Indien die fiere, die al 't aardryk komt verbaazen,

Die aan 't noodlottige geval zyn roem alleen

Verschuldigd is, 't welk al myn zege heeft vertreên;

Zo die vermaarden held, in all' zyne oorlogsslaagen

Wil zelve stryden, schoon hy nooit zyn volk dorst waagen,

Dan daar 't op 't vlugten ging, om 't opperste gezag,

Hy toon dan eenmaal, wat zyn dapp'ren arm vermag;

Dat hy ten minsten weet zyn vyand te bevechten,

En door zyn dapperheid deze oorlog te beslechten.

Dat hy me alleen, ons heir blyv' wederzyds gerust,

Voor aller oogen der romeinen, zo 't hem lust,

Kom buiten aan de voet van onze wal verwachten;

Waar ik alleenig ook, trotseerende zyn krachten,

De gantsche waereld, op de stichter van den brand

Des oorlogs wreeken zal, met deze kloeke hand.

Agrippa.

Is 't nu noch tyd, nu elk, na zo veel bloedvergieten

Oktavius alom de zege zag genieten?

Te willen 't kloek beleid beproeven van dien held?

Want eindelyk, myn heer, wat kracht, wat krygsgeweld,

Kan u beschermen, en voortaan zyn zege keeren,

En dapp're daaden, die het alles overheeren?

De hemel hoed my, om in deze plaats meer tyd

Te spillen, wyl gy doch niet te verzetten zyt.

'k Vertrek, dewyl gy 't wilt: maar nochtans zal ik 't klaagen

In 't binnenst van myn hart, wanneer ik zie wat plaagen,

En hoe veel rampen, een verblinde gramschap al,

De koningin, AEgypte, en u, verwekken zal.

Zy zal in tyds, misschien, zich schikken na de reden,

En, in dit uiterste gevaar, haar vlyt besteeden,

Om noch te zorgen voor haar leeven, en haar staat,

U laatende aan uw kwaâ voorschikking, and're raad

Naar volgen, en voor haar een beter heil betrachten.

Vierde tooneel.

Antonius, Kleopatra, Charmione.

Kleopatra, na een weinig, zonder spreeken, Antonius aangezien hebbende.

WAt hebt gy voor? wat broud gy weêr in uw gedachten?

Wat nieuwe woede, en welke oploopenheid roept u

Van nieuws in deze plaats? wanneer Agrippa nu

Zo even met u sprak, en gy hem wilde hooren,

Die onderhandeling, heb ik die komen stooren?

Wat maakt gy hier?

Antonius.

Wat ik hier maak, ondankb're? ik stoor

De aanslaagen, die uw list verborg voor myn gehoor:

Uwe ongerechtigheid is ruchtbaar; 'k heb uw zaaken

Terstond ontdekt, gy tracht uw vrede reeds te maaken

Met myn verwinnaar; en door uw gedienstigheid

En laffe zorgen, zie 'k hoe ge om zyn gunst hem vleid,

Ja, gy verraad myn min, en om u myns te onttrekken,

Bedenkt gy tot wat heil u zal die gunst verstrekken.

Hy zelve, in 't heim'lyk, op zyn ydele geluk

Hem streelende, van my te ontrooven, in myn druk,

Een schoonheid, die 'k zo duur gekocht heb, en verkreegen,

Poogde uw staatzuchtig hart tot afval te beweegen.

Deze onderneeming, zo verfoeilyk, zo vol schand,

Bestierde Agrippa, door zyn list en loos verstand.

'T is geen vermoeden, neen! myne oogen zyn getuigen,

O ongetrouwe! hoe ge uw vals gemoed liet buigen.

Wat loon beloofde hy aan uw verraadery?

Wat nieuwe grootsheid, of wat beter heerschappy?

Wat grooter Keizerryk? 'k zal echter noch verschoonen

Die schande in u, die my zo doodelyk komt hoonen.

'k Heb hoogheid, staaten, die 'k maar weinig heb geächt,

Verlooren: 't eenig goed, dat myn vernielde magt

Noch ovrig hiel, die schat, mevrouw, wilt my gelooven,

Zyt gy: myn vyand poogt vergeefs my die te ontrooven.

'k Zal u beschermen, ja! en wreeken 't ongelyk,

Veel beter dan ik deê myn eigen Keizerryk.

En zo ge u dan wilt aan de sterkste zy verbinden,

Gy zult voor 't minst die niet, dan na myn doot eerst vinden.

Kleopatra.

Hoe! altyd beevende, en beschuldigd van verraad?

Alle uuren bloot gesteld voor nieuwe hoon en smaad,

Moet ik 't geweld, uit zulk een bitt're toorn gereezen,

En minnenydige vervoering, altyd vreezen?

Maar, 'k zie wat opzet u wel meest behaagen kan.

Wel aan, gy wilt het; 'k ga, 'k zal u voldoen daar van.

Antonius.

Ach! ach! Mevrouw! houwd op! wat angst voel ik van binnen!

Waar ben ik? wat heb ik gezegt? waar zyn myn zinnen?

O ongelukkige! wat hebt gy uitgevoerd?

Verklaar doch de onrust, die myn hart zo zeer ontroerd.

Wat wild gy doen? neen! neen! 'k zal u niet laaten vaaren.

Om uwe, om myne min, mevrouw, wilt u verklaaren.

Kleopatra.

My noch verklaaren! daar gy twyfeld aan myn trouw!

Al wat ik immer deê pleit voor my, in myn rouw.

Als gy my onrecht doet, wanneer ik ben verraaden,

En dat ik zie hoe gy met vreugd my kunt versmaaden,

Wanneer ik schaamrood word, met zo veel hoon getergd,

Zyt gy 't noch, die om myn rechtvaardiging my vergd:

Die in myn wanhoop, en elende, neemt behaagen,

Wiens zoetste wellust is, wanneer hy my hoort klaagen:

Wiens woedende argwaan, en vervloekte minnenyd,

'T geluk myns leevens voor altoos op 't felst bestryd.

Hoe! sluit gy my niet in alle uwe aanslagen buiten?

Zult ge onderneemingen, bedekte raadsbesluiten

Uitvoeren, zonder my, en zonder myne raad?

En zonder dat ge u kreund, of onderzoeken gaat

Myn ongelukkig lot, en myn rampzalig leeven,

Kund ge aan de zegepraal of dood my overgeeven.

En die romeinen, die 'k alleen om u vergram,

Wier eerste haat op my, door u, haar oorsprong nam;

Zouw 'k zonder u, myn heer, die niets verzoeken derven?

Haar goedertierenheid niet trachten te verwerven?

Antonius.

Ik u verlaaten! ik! vermoed gy zulks op my?

Wat eer zouw, buiten u, hoe heerlyk van waardy,

My toch behaagen, en wat zege my vermaaken?

Neen! 'k wil eer 't leeven, dan u niet te zien, verzaaken.

Kleopatra.

Waarom Agrippa, en waarom Oktavia,

In wederwil van my, dan aangehoord? ô ja!

Zy durven, zelfs in myn paleis, u komen vinden.

Wat t'zaamenrotting, welk een zaak, wat onderwinden

Smeed gy met hen?

Antonius.

'k Heb 't u alreeds gezegt, mevrouw.

Dewyl myne ondergang doch zeker volgen zouw,

Heb ik voor u, en 't leet dat u mogt overkomen,

Zelfs na myn dood, Vorstin, hun gramschap moeten schroomen.

En laatende u in een afgryselyke elend,

Myn zorg voor u, en voor uw kind'ren aangewend.

Kleopatra.

Onnutte zorgen! kund ge u dat geloof dan geeven,

Dat ik een oogenblik na u zouw kunnen leeven?

Wat voor afgryslykheid heeft de allerwreedste dood,

Wanneer myn liefde, daar onze ondergang uit sproot,

Myn staaten heeft vernield, dan voor my die 'k zouw vreezen?

Ga! ga ondankb're! waant gy my zo laf te weezen?

Foei! 'k zouw my schaamen om te leeven zonder u,

En de eer, en myne min, beveelen my, u nu

Noch naar te volgen; daar ik billyk u moest haaten.

Ja zelfs dit oogenblik, ver van u te verlaaten,

Zyn myn begeertens, en myn zoetste wenschen, heer,

U noch in 't leeven, tot de grootste trap van eer

Te zien verheeven, en dat ik voor u mag sterven.

Antonius.

Ach! myn vorstin! laat my by u genaâ verwerven;

Vergeet myn doodelyke oploopenheid, neen! neen!

Gy zult niet sterven: 'k zal uw recht niet overtreên!

Van nieuws verzekerd door onze eeden, laat ons schikken,

Ons ov'rig leeven, in die lief'lykste oogenblikken,

En de allerzoerste, en teêrste omhelzingen te zien.

'K zal nieuwe benden weêr uit Lybiën ontbiên:

Ontsteekende van nieuws den oorlog, de eer herhaalen:

Verwonnen zynde op zee, op 't land weêr zegepraalen.

'T verdrukte volk, 't welk in hun nieuwe boeijens zucht,

In honderd plaatsen, voor zyn tyranny, gevlugt,

Niet kunnende 't gewigt dier yzers noch verdraagen,

Is wederspannig, en aan 't muiten reeds geslaagen:

Elk is gereed om ons in 't uiterst by te staan;

Een nieuwe waereld schiet voor ons de wapens aan.

De zege is ons, niets zal myn krachten kunnen krenken.

Mynkrygsvolk staat gereed, en wacht maar op myn wenken.

'k Wil aanstonds 't leger van Oktavius, met kracht

Aanvallende, geheel vernielen met zyn magt;

En van u gaande, hem verwinnen, of zelf sterven.

Ja, zyn soldaaten, wyl hy tracht my te verderven,

Zyn moog'lyk bezig, om ons in dit oogenblik

Zyn hoofd te brengen. Ja! dit voorbeeld, zo vol schrik,

Die snoode slaagen, en verwoede slinkse streeken,

Zyn in 't gemeen by ons romeinen al gebleeken,

Wie is verouwderd op zyn roem in stille rust?

Ons volk heeft menigmaal hun dolle wraak gebluscht

Op hun Veldheeren, heel onmensch'lyk en tyrannig;

Ja vaak in burgertwist, zo hier, als daar, weêrspannig,

Meêr hoofden schelms verraân, dan wel gekroond, roevrouw.

Vyfde tooneel.

Antonius, Kleopatra, Albinus.

Albinus.

ACh! ach! myn heer.

Antonius.

Wat is 't Albin? wat nieuwe rouw....

Albinus.

Het noodlot wil u 't ryk van dezen dag ontrooven.

Antonius.

Hoe dat?

Albinus.

Al 't roomsche volk valt af, en werpt van boven

De wallen, heel vergramd, hun wapens, hun geweer,

Al hun standaarden, voor Agrippaas voeten neêr.

't Is alles spooreloos: zy loopen, heel te onvreeden,

Mistroostig, wyl 't bestand is vrucht'loos afgesneeden,

Uit Alexandriën, met hem, na Caezar toe.

't Schreeuwd alles, weg! wy zyn die laffe keizer moê.

Zy, op de scheepen, die, noch meesters van de haaven,

Aan uw elendig lot een zek're toevlugt gaaven,

Zyn haast dit voorbeeld, zo vervloekt, gevolgd: ô schand!

De AEgyptenaaren doen noch zwakke tegenstand.

Al wat u eind'lyk dan noch ov'rig is gelaaten,

Zyn wat verbaasde, en half verwonnene soldaaten.

Antonius.

Herstel hen straks, Albin, myn naam behoorde alleen

Genoeg te wezen tot hun moed. Zy zyn, ô neen!

Zo lang Antonius noch leefd, niet overwonnen.

Zy volgen my, en zien hoe wy noch stryden konnen.

Een enk'le slag, Albin, zal de verradery,

Van die laf hartige romeinen straffen. Gy

Zult onderwyl het volk bereiden tot verweeren.

Verraân, verlaaten, wil ik alles om gaan keeren.

Zesde tooneel.

Antonius, Kleopatra.

Antonius.

MEvrouw, de tyd is uit van veinzen, 't is gedaan.

Wy zullen nu voor 't laatst elkand'ren spreeken gaan,

Myn vyand zegepraald, en 't is met ons verboren:

Een deerlyk einde is nu Antonius beschooren.

Kleopatra.

Wel hoe.....

Antonius.

Uw traanen doen my maar geringe smart

By al de ramp die 'k voel in myn mistroostig hart.

'k Zal tot de laatste snik myns leevens u beschermen.

De Goden willen zich doch uwer smart erbermen!

Hoe kan myn zwakke hulp u redden uit deez' nood?

'k Eisch van den hemel maar een roemenswaarde dood.

Wil met geen ydele verwachting u dan vleijen:

Wy zullen nooit elkaâr weêr zien wanneer wy scheijen!

'k Was schuldig van uw lot u opening te doen.

Kan 't zyn, mevrouw, ei! wil uw leeven doch behoên!

Vermy de wreedheit der romeinen, en hun woeden.

Kleopatra.

Gy had beslooten door de vreede ons te behoeden,

O ongelukkige! maar ik heb 't niet gewild.

Ik ben 't, om wien uw magt zo vrucht'loos is verspild.

De elendige oorzaak, staâg, van alle uwe ongelukken

Ben ik, om my alleen wil 't noodlot u verdrukken.

Antonius.

Ach! myn Vorstin, hoe teêr gevoel ik uw verdriet,

Ik stel my tegen uw gerechte smarten niet;

En echter, ver van die te doemen, drukt me uw lyden,

En uwe traanen, die myn hart met pyn doorsnyden.

De eer voegt zig by de min die u myn ziel noch draagt.

Laat ons grootmoedig, wyl 't doch is vergeefs geklaagt,

Al onze zwakheên hier, kan 't zyn, te boven komen.

Een minnaar, een gemaal, die 't lot u heeft ontnomen,

Eischt van uw liefde noch dit uiterste geweld.

Leef, leef, mevrouw! 't geluk heeft u zo groot gesteld,

Dat uwe ontzaglykheid uw staat en kroon zal spaaren:

Wil slechts 't geheugen van myn trouwe min bewaaren.

Leef, myn prinses! vergeet doch de eer niet van uw rang:

En, van Antonius aldus verdrukt, ontfang,

Ontfang myn zuchten hier voor 't laatst licht van myn leeven,

En 't uiterste vaarwel: vaarwel! 'k moet u begeeven,

Al te ongelukkige, en beminnelyke vrouw!

Dat met my sterven mag al uwe elende en rouw;

De haat van Romen in myn dood geheel versmooren.

En een rampzalige gemaal in 't eind verlooren.

Dat u een lot, min wreed als dit, te beurte val.

Kleopatra.

Ach! waarom wilt gy dat de dood ons scheiden zal?

'k Wil in die zelve dood, die 't lot u zal bereiden,

Meê deelen; neen! 'k wil van Antonius niet scheiden!

'k Wil weeten wat u in 't laatste oogenblik geschied.

'k Loop met u.

Antonius.

Koningin, ei! volg myn schreeden niet.

Gedoog, dat, eer ik voor 't gezigt van myn soldaaten

Verschynen zal, mevrouw, dat ik u mag verlaaten.

Myn ziel verdiende wel, na zo veel tobbeling,

Dat ze, eer ik stryden ga, een weinig rust ontsing,

Om deze ontsteltenis, zo groot, te doen verdwynen.....

Vaar wel, mevrouw.

Zevende tooneel.

Kleopatra, alleen.

HY gaat: ô goden! welke pynen!

Ach! zo hy heden moet omkomen in den slag.....

Vlieg! trachten wy met hem te sterven dezen dag.

Einde van het derde Bedryf.

