

Karel, erf-prins van Spanje.

Eerste bedryf.

Eerste Tooneel.

Rodrigo, Figueroa, Manriques, Antonia, Anna de Mendoza.

Rodrigo.

NA 't scheiden van den Raad, wil ons de Koning spreeken.

Figueroa.

Ik vreez', de geestlykheid zal 't werk noch laaten steeken.

Rodrigo.

Zy zullen haar belang, zoo min, als wy ons woord,

Te kort doen; maar eer ons misschien hier iemand stoort,

Is 't noodig, dat wy nu eens middelen verzinnen,

Om haare Majesteit te kunnen brengen, binnen

De kamer van de Prins: ik heb het overdacht,

En daarom ook alhier myn echtgenoot gebracht,

Aan wien ik 't groot geheim heb, op uw raad, ontvouwen.

Gy moogt aan haar beleid, deeze aanslag, wel betrouwen.

Zy heeft onze oogwit, en bewerking wel gevat.

Dit 's 't middel, dat ik dan met haar beslooten had,

Dat zy de Koningin zal raaden, en beweegen,

De Prins, om haare hulpten uitersten verleegen,

In zyn gevangenis haar troost en raad te biên:

Indien zy 't doet, en wy den Koning dit doen zien,

Zal flux de wantrouw van zyn bed, hem waarheid schynen,

't Vermoogen van de Prins voor onze list verdwynen.

Manriques.

De raad is goed; maar gy myn Minnares vooral,

Moet ons nu dienen in dit haastige geval.

Gy hebt my gist'ren ook uw woord daar toe gegeven.

Nu schroom niet, 'k heb 't geluk waar toe ik ben verheven

Door uwe liefde, uit nood, 't gezelschap ook ontdekt.

Antonia.

Heer Graaf, ik sta verstelt, 'k zie dat deeze aanleg strekt

Veel verder dan ik dacht.

Manriques.

Myn lief, ik kon 't niet myen.

Antonia.

Ik heb voor ieder, die my dit oit op wouw stryen,

Zelf voor de Koningin, myn liefde op 't dierst verzaakt,

En is 't nu reeden, dat gy die hier ruchtbaar maakt?

Manriques.

Myn vrinden weeten 't maar, die zullen 't immers zwygen.

Rodrigo

Gravin, uw hulp zal ons, met zeekerheid, doen krygen

Dat niet te hoopen scheen, want wyl de Koningin,

Geen achterdocht meer voed op uw verburge min

Kunt gy uw minnaar al haar hertsgeheim doen weeten.

Antonia.

Heer Graaf, zoo licht uw woord, en 't zwygen te vergeeten?

Manriques.

Wees niet misnoegt, myn lief, 'k zal u op alles haast

Voldoen, ay staak uw toorne, en wees dus niet verbaast.

Antonia.

Kon ik u, zonder dat gy onze liefde ontdekte,

Geen dienst doen?

Manriques.

Zoo dit ons tot geen beschutsel strekte,

't Was noit geschied: ik bid, stel uw gemoed te vreên,

En help met uwe raad ons overleg bekleên.

Antonia.

Wel nu?

Rodrigo.

Als dan myn vrouw de zaak haar voor zal houwen,

Zoo wilt de Koningin, die u niet kan mistrouwen,

Ook raden na ons wit.

Anna.

Maar zoo zy iets vermerkt,

En weigert meê te gaan?

Rodrigo.

Zeg, dat de vader werkt,

Maar veins, als was het u verbooden haar te zeggen,

Om eenmaal met zyn zoon, de zaaken by te leggen.

Raat haar, want dit heeft schyn, dat zy hem doe de voet

Des Konings kussen, tot verzachting van 't gemoed.

Figueroa.

Het mogt hem lukken, neen, ik acht dat ongerade.

Rodrigo.

Vrees niet, hy staat te diep in 's Konings ongenade.

Manriques.

't Is 't grootste voordeel, ja de draaispil onzer list,

Dat zelfs de Koningin op geen verschalken gist

Van u, die van haar gunst, door langbereide treeken

En oogendiensten, meê de zegen hebt gestreeken.

Anna.

Wanneer myn Heer my dan in Karels kamer vind,

Moet hy my vragen, wat ik my al onderwind,

En straf bejegenen.

Daar werd geklopt.

Rodrigo.

Daar zal myn dienaar weezen.

Hy stond te wacht, om voor geen toeloop hier te vreezen.

Vertrekt gy, draag toch zorg, dat alles werd bestelt.

Ik laat op u veel staan, 't is meest in uw geweld.

Anna de Mend. en Antonia binnen.

Tweede tooneel.

Balthazar, Rodrigo, Figueroa, Manriques.

Balthazar.

DE Vorst is uit de Raad der Bisschoppen gescheijen.

Spinosa komt hem, met Fresneda, herwaards leijen.

Rodrigo.

't Is wel, maak op de deur: al lag 'er 't vonnis al,

Wy moeten voortgaan, wyl de Vorst licht aarz'len zal.

Manriques.

Ik dorst Antonia de zaak niet heel ontleeden.

't Was vreemt, dat zy zo dra haar ook liet overreeden.

Ik drong haar hier slechts heen.

Rodrigo.

Gewaarschout met de slag,

Heeft zy alreeds gedaan, dat zy niet keeren mag.

Men hoor de Koning, of zyn biegtvaar toch omzichtig,

Eer dat zig iemand uit; de zaak, altyd gewichtig,

Is nu op 't alderzwaarste, ik kan....

Figueroa.

Daar zyn ze, zacht.

Derde toneel.

Koning, Spinosa, Fresneda, Rodrigo, Figueroa, Manriques.

Koning.

EN schoon zyn schult my blykt, en ik uw raad wel acht,

't Is evenwel myn zoon: dat denken treft myn zinnen,

Spinosa, 't heeft wat in, die hartstocht te overwinnen!

Rodrigo.

Uw Majesteit schynt met de Prins, uw zoon, begaan.

Koning.

Met reeden, 'k zal u ook, gy Heeren, doen verstaan,

Wat middel my de Raad, tot uitkomst, heeft gegeeven.

Figueroa.

De Koning moet ook eens gerust en veilig leeven.

Koning.

Spinosa, doe verhaal van 't geen verhandelt is.

Spinosa.

Nadat de Raad nu lang, wat tot bezwaarenis,

En tot verdediging, van 's Konings zoon kon strekken,

Met reeden had gewikt, als, hoe hy wil vertrekken

Na Neêrland, daar een brand van muiteryen blaakt;

Hoe hy, te schaamteloos, zyn vaders huwlyk wraakt;

Bedektelyk verlieft op de aangetrouwde moeder;

Hoe hy, na 's Konings lyf, en somtyts noch verwoeder,

Zelf na zyn eigen staat: zoo vinden zy geraân:

Op dat de Vorst, de Kerk, het Ryk, de Prins, ontgaan

Het uiterste verderf, dat hem 't Gerecht doe sterven.

Koning.

Wat raad! gy Heeren, zal hy dus het leeven derven!

Rodrigo.

My deert het ongeval des jongen Prins, maar als

Ik my te binnen breng, hoe hy um den hals

En Ryksstaf dingt, dan durf ik tot zyn dood wel stemmen.

Zyn wrev'ligheid is toch te lyen, noch te temmen.

Koning.

Wat zal gantsch Spanje! wat de nagebuur al stof

Tot last'ren vinden, en bezwalken myne lof!

Men hield hem veiliger een wyl noch straf gevangen.

Spinosa.

Blyft nu de Koning weêr in twyfelingen hangen?

Is Karel hem dan meer, als bed en Rykskroon, waard?

Manriques.

Wat spaart de Koning, die zyn eer noch zetel spaart!

Koning.

Zyn schuld, omtrent myn bed, is noit, by daad, gebleeken.

Spinosa.

Van dat de Koningin zyn boezem heeft ontsteeken,

Van dat hy haar eerst zag, merkte ieder dat zyn zin,

Gelyk tot Alcala, vervoert was door haar min.

Uw Majesteit vergeef my 't openhartig spreeken;

Geen schoonheid, wie 't ook was, kon hem op nieuws ontsteeken.

Toch hoe het gantsche hof van zyn verlieftheid spreekt,

Vereischt uwe achtbaarheid, die dit na 't herte steekt,

Te zwygen; maar is ook uit uw geheug geschooten,

Hoe hy zyn kamer hield, by dag en nacht, geslooten?

Wat vond gy in zyn bed, wat blyken eischt men meer?

Als bussen, zinkroers, en verraderlyk geweer?

Wat gold zyn vuile biegt voor kersmis, als uw leven?

Wat rechtsgeleerde heeft u andere raad gegeven,

Als, door zyn dood, het Ryk te vryen van geweld?

Fresneda.

De Bisschop van Navarre, een vreedzaam herder, stelt

Noch hooger inzicht voor: hy eischt, van's hemels wegen,

Dat elk de Kerk bewaake: en wyl de Prins zich tegen

De ketters vrind'lyk toont, met Duitsche kundschap houd,

En dus de droeve val der Roomsche Godsdienst brouwt,

Dat hem de vader als een offerand zal slachten;

Terwyl wy, uit zyn dood, de groei der Kerk verwachten.

Koning.

Wat zal ik doen?

Spinosa.

Het Ryk behouden door zyn dood.

Volvoeren, 't geen den Raad aanstonds voor u besloot.

Koning.

Ach! ben ik aan het Ryk dan zulk een offer schuldig,

En moet hy sterven, 'k stel my in zyn dood geduldig;

Hy sterf, het Ryk, de Kerk, en ook zyn ziel te nut.

Gy heeren, die met raad my heden onderstut,

Voor u betuig ik, dat geen heim'lyk ongenoegen,

Noch wraak, my hiet toe port.

Manriques.

Ik durf myn oordeel voegen

By 't uwe, ô Vorst! op dat uw zinnelooze zoon,

Niet rockloos uw vermoorde, en klimme op uwen troon.

Men verge uw Majesteit, dat hy zich eens verbeelde

Hoe die wraakzuchtige dit Ryk, vol eer, en weelde,

Herom zou wroeten, en gelyk een blixemslag

Vernielen, die hem oit, of hy met weêrzin zag.

Niet een, van die hier zyn, zou zyne wrok ontvluchten,

Maar onder zyn geweld, of sterven, of verzuchten.

Laat zulk een overleg u diep ter harte gaan.

Ik bid dan, om de rust van hof, en onderdaan,

Bevry haar van de storm, die anders op zal komen.

Koning.

't Is evenwel myn zoon, dat werd my niet ontnomen.

'k Vrees Arragon, dat hem voor haren Prins erkent:

Want schoon hy heeft misdaan, aldus te sterven schent

Zyn hooge waardigheid, door Erfrecht reeds gewonnen.

Figueroa.

Men zou zyn dood een poos verborgen houden konnen.

Manriques.

Daar stak veel laster in: men ga met rechters voort.

Koning.

Wat zal gantsch Nederland, als 't eens zyn vonnis hoort,

My, voor bloedgierig, en onmensch'lyk, uit doen kryten!

Spinosa.

De nyd zal op uw roem vergeefs haar tanden slyten.

Wat kan de laster van een Koning, die zyn zoon,

Tot welstand van zyn ziel, en Ryk, en Kerk, doet doôn,

Toch anders zeggen? als, dat alle latere eeuwen

Verplicht zyn, zyne lof volmondig uit te schrecuwen:

Ook zal de vyand, ziende u groot van moed, en aart,

Gelyk een bloode wolf, met ingetrokke staart,

Zich voor uw dappre hand, en grimmigheid verschuilen.

Uw veldheer Alba, die nu weêr uwe eerezuilen,

En wapenpracht herstelt, aan hof, en stedepoort,

Zal juichen, als hy 't heil, van zulk een raadilot, hoort.

Wat was ook al zyn doen, hoe zou 't die held zich belgen!

Indien hy na de winst der steden, en 't verdelgen

Van 't muitende eedgespan, by uwe aflyvigheid,

Zyn trouw, zou zien met hem, in 's vyands hand geleid!

De Neêrlandsche adel hem in 't achtbare aanzicht vaaren.

Oranjes degen zou zyn gryze deugd niet spaaren;

Maar met het overschot van Egmond, en van Hoorn,

Uw Ryken off'ren aan haar opgeblaaze toorn

Nu kan een hand vol bloeds al 't bloedvergieten keeren.

Koning.

Kan niemand de aanval van die zwaarigheden weeren

Als met zyn dood?

Fresneda.

O neen!

Spinosa.

Daar is geen and're weg.

Rodrigo.

Ik zie niet veiligers, hoe meer ik 't overleg.

Koning.

Na 't tobb'len van 't gemoed, en 't al te lange wikken

Van zaaken, moet men zich, in 't eind, tot keuren schikken.

Gaat heen, gy beide, na myn zoons gevangenis,

Stelt hem eens zachtlyk voor, wat hem genakende is:

Verneemt ook hoe hy zich op gist ren heeft gedraagen.

Rodrigo.

Wy gaan op 's Konings last.

Rodrigo en Manriques binnen.

Vierde tooneel.

Koning, Spinosa, Fresneda, Figueroa.

Koning.

IN 't friste zyn 'er daagen,

Ter inzicht van het Ryk, en myne rust, te doôn

Myn eenige erfgenaam, myn Karel, mynen zoon!

Wat is 't een bitter lot! zal ik wel lyden konnen;

Dat ook, in 't zyne, werd myn eige vleesch verslonnen?

Is dan een Koning ook, zoo dier, aan 't Ryk verplicht,

Dat voor die welstand, bloed, geboorte, en liefde zwicht?

Spinosa.

Werd nu uw boezem van laf hartigheid bestreeden?

Vergeet gy al de smaad, in uw gezach, geleeden?

Koning.

Zach eens zyn moeder op, wat diepe angstvalligheid

Zou in hare oogen staan! daar ieder voor hem pleit,

Gelyk ook zelf myn hart.

Spinosa.

Wat maakt u weêr verleegen?

Daar is reeds eind gemaakt van 't lastige overweegen.

Koning.

Maar zoo niet, of ik kan my nader noch beraân.

Spinosa.

Zyn last herroepen, heeft noit deftig Vorst gedaan.

Koning.

Een zoon doen sterven, daar ik mooglyk noit zal winnen

Een tweede, ach! ach! het gaat my aan de ziel, en zinnen.

Spinosa.

Uw vrouw is zwanger, maar.....

Koning.

Spinosa, hoe? die vrucht

Acht ik de myne.

Spinosa.

Nu, schep in uw leet genucht.

Koning.

Zou ik wel zonder schrik, en 's Princen geest te vreezen,

Oit dag, of oogenblik, in al myn leven weezen?

Zal ik het akelige, en treurige opslag zien,

Van een ontlyfde zoon, wiens dood ik kan verbiên?

Figueroa.

Wat hoeft de Koning hem na deezen aan te schouwen?

Koning.

Zou ik hem noit weêr zien? neen, 'k wil hem noch behouwen:

Ga heen, heer Hartoog, zeg Rodrigo, dat hy keer,

En wacht tot nader last.

Figueroa.

Indien....

Koning.

Ga haal hem weêr.

Ik wil niet, dat 'er iets, tot noch, werde ondernomen.

Figueroa binnen.

Fresneda.

Mevrouw de Koningin schynt herwaards aan te komen.

Geheft uw Majesteit haar ook te woord te staan?

Koning.

O neen! ik wil in stilte op alles my beraân.

Vertickt met my van hier, ik wil haar zien noch hooren.

Vyfde tooneel.

Koningin, Anna de Mendoza, Antonia.

Anna.

IN hoven hebben vloer, en wanden oog, en ooren,

Verspieders staan alom tot iedersdienst, ach: ach!

Het smert my, dat ik u 't geheim niet melden mag.

Het welzyn van de Prins is heden in uw handen.

Koningin.

De Prins, om mynen 't wil, toch zonder schuld, in banden.

Beklaag ik myn ziel; maar durf geensins bestaan,

Hem zelf te spreeken, neen.

Anna.

Vorstin! ay laat u raân.

Ach! wist gy dat ik weet, hoe snel zoud gy u spoeden!

Koningin.

Ik durf my met geen hoop van zyn verzoening voeden.

De vader leent geen oor, als iemand daar van spreekt.

Anna.

Doorluchte Koningin, uw ydel vreezen breekt

Myn lippen open: 'k zal myn hart u bloot gaan leggen;

U zeggen, dat my is verboden u te zeggen;

Maar bid haar Majesteit, dat zy my noit en melt.

De Koning die hem zeer in Karels zaken quelt,

Liet flus zich aan myn man, en die aan my ontglyen;

Indien de Prins zich wilde aan 's vaders voeten vlyen,

En gunst verzoeken, dat hy hem die geven zou;

Voor al, indien hy 't deed, door raad van u, Mevrouw.

Kan nu uw goedheid wel de Prins die dienst ontzeggen?

Gy zult een grondslag, in des Konings boezem leggen,

Van liefde; want die twist van vader, en van zoon

Ter neêr leit, vind om hoog, en by de menschen loon.

Koningin.

Het Hof zal al myn doen, tenergsten, overbrieven.

Antonia.

En 't waar zoo? gy voldoet het Koninglyk believen.

Anna.

Vorstin, gy weet, ik zal niet zoeken, wie of recht,

Of onrecht heeft: ach! was de twist maar neêrgelegt!

Dat 's Konings zoon, en myn gemaal, niet vreedzaam leven

Ik heb, vertrouw my, nolt daar oorzaak toegegeven.

De laster heeft my lang tot in de ziel geraakt:

Nu bid ik dat gy toch een eind van twisten maakt.

Ach! laat de dienst, die u myn hart heeft opgedraĝen;

Met een haar vrindschap u, myn Koningin, behaagen.

Antonia.

Vorstin, indien de Prins hier meê te redden is,

Zoo wilt, ik raa het u, met alle eerbiedenis,

Niet weig'ren, zyn geluk eens uit het stof te heffen:

Gy kunt uw oogwit, en Mevrouw haar inzicht treffen.

Koningin.

Princes, u is bewust, in welk een staat ik leef.

De naam van overspel, hoe ik daar tegenstreef,

Heeft Phlips met grimmigheid, en wantrouw, aangesteeken:

Dan dreigt hy zich aan my, dan aan zyn zoon, te wreeken.

Toch hem, de Alwetende, die beider onschuld kent,

Dien bid ik, dat my eens verlosse uit deze clend.

't Is waar, ik zach de Prins somtyds met welbehaagen:

Maar heb hem noit myn liefde, in echtbreuk, opgedraagen,

Noch hy de zyne aan my: te met zeit hy, hoe nam

Myn vader ook de schat, die my als eigen quam!

Hoe kon hy myne min, aan uwe trouw, belooven,

En zelf my van uw trouw, om zyne min, berooven?

Dit duit de Koning, als lag de eerstontvonkte min,

Om dat ik hem niet haat, tot noch in beider zin.

Ik wil wel, om myn Heer, gesprek, en byzyn laaten;

Maar kan de onnoosle Prins, in myn gemoed, niet haaten.

't Gedenkt my ook noch wel, dat my de Koning vroeg,

Toen ik, verbaast, het oog eerst op zyn weezen sloeg,

Of zyn vergrysde hair, myn blonde jeugd, ontstelde?

'k Heb altyd wel geducht, dat dit my ramp voorspelde;

Maar nimmer zulk een slag, van 's Konings hand, gevreest.

Van de uur, dat ik, ô spyt! weêr zwanger ben geweest,

Heeft hy zyn liefde, en gunst, beginnen te besnoeyen,

Daar ik my voor liet staan, dat die nu aan zou groeyen:

Maar ach! de wantrouw....

Anna.

Nu Vorstin, de zaak eischt spoed.

Koningin.

Zal ik dan gaan?

Anna.

Gy zult indiengy 't ook niet doet,

De Prins, ik spreek recht uit, en gy zyt zelf, verlooren.

Kan al myn raaden, noch dit inzicht, u bekooren,

Zoo doe het om de vrucht, die gy, als moeder, draagt:

Op dat gy u, daar na, die traagheid niet beklaagt.

Koningin.

Zal ik dan gaan?

Anna.

Gy moet, laat ik dit op u winnen.

Koningin.

Ik voel een angst, een stryd in myne ontroerde zinnen.

Maar gy, Mevrouw?

Anna.

Ik zal ook der waards met u gaan.

Antonia.

Een heilryke uitslag moet uw weldaad niet ontstaan.

Koningin.

Ach! mocht ik eind'lyk een geruste dag beleeven.

Anna.

Mevrouw, daar hoor ik volk; wilt u van hier begeeven.

Koningin, Antonia, en Anna de Mendoza binnen.

Zesde tooneel

Figueroa, Rodrigo, Manriques.

Figueroa.

HOe! hier de Koning niet?

Rodrigo.

Wat heeft uw boodschap in?

Figueroa.

De Koning heeft al weêr verand'ring in de zin.

Rodrigo.

Heb ik 't u niet voorzeit?

Figueroa.

Hy wil de Ryksprins spaaren.

Sloeg voort aan 't suffen, toen wy pas gescheiden waren

Kreeg een ontroering in het wankelbaar gemoed;

Des hy aanstonds, door my, u wederkeeren doet.

't Zal raadzaam zyn niet styf op Karels dood te dringen.

Manriques.

Heer Hartoog, zou hy dus den strik, reeds vast, ontspringen?

Figueroa.

De Koning was bedroeft.

Rodrigo.

Bedroeft alleen in schyn.

'k Geloof hy veinft, om niet ten hoof verdacht te zyn.

Ik weet hy arbeid om van hem verlost te weezen.

Figueroa.

Indien 't de Prins ontkomt, wat is zyn haat te vreezen!

Manriques.

Daar moet men in voorzien, al was 't met eigen hand.

Ja, 't ga hier meê hoe 't wil, Prins Karel moet van kant.

Rodrigo.

Wat kan ons tegenstaan? de Koning kan niet wyken.

Wy dingen dus voor hem, en al zyn Koningryken.

Spmosaas dommekracht heeft 't aan zicht van de Kerk

Voor zyn geweld gezet: en schoon dit ieder merk,

Wie durft zyn ongenade, en wrevel op zich halen,

Die onverbiddelyk, geen schade laat betalen

Als met de laatste drop van tranen, bloed, en zweet?

Geloof my, Feria, het is Fresneda leet,

Dat Karel 't licht geniet.

Figueroa.

Maar of deze eens bezweeken?

Rodrigo.

Waar is haar flaauwheid, daar 't gezach geld, oit gebleeken?

Een stuk eens opgevat, ontglyt haar hand niet licht.

Der geestelyken wil, en moedige inborst, zwicht

Voor bidden noch geweld; die durft het al verachten.

Geen Vorstelyk ontzach kan haare moet verkrachten:

Eer ook de Prins haar haat ontworstelt, zal dit hof,

En 't gantsche Ryk gesloopt, vergaan in vlam, en stof:

Daar is geen twist met haar om zulk een zoon van noden.

Figueroa.

Dient niet uw gemalin nu weêr te rugge ontboden?

Rodrigo.

Wat suft gy, Hartoog, en waarom verhaal ik dit?

Is 't niet genoeg gezeit? de Koning doelt na 't wit

Daar wy na schieten: neen, zy moet het vuur weêr roeren,

En zelf de Koning, zoo hy aarzelt, aan gaan voeren.

Figueroa.

Weet ook de geestlykheid van de onderneming iet?

Rodrigo.

Zy werken van haar zy, men hoeft, noch moet haar niet

Onze aanslag, 't is genoeg dat zy die zien, betrouwen.

't Is veiligst, dat wy ons, zy haar, onkundig houwen.

Wy moeten stooken, en de vaders diep in 't spel.

Wat sprak de Inqusiteur Spinosa stout! hoewel

Deed hy zyn aart gestand, en 't geestelyk betamen.

Te kort, hy had geen weet van bloosen noch beschamen.

Ik zweeg toen hy....

Figueroa.

Maar hoe volvoer ik nu myn last?

Rodrigo.

Daar 's iemand die reeds op des Princen kamer past,

Die, als de Koningin daar binnen is, een teeken

Zal geven op de plaats, daar wy ons gaan versteeken.

Wanneer wy dan een wyl daar binnen zyn geweest,

Kom dan, als had gy ons niet achterhaalt, bedeest

Uw last voldoen: daar na zult gy de Vorst gaan zeggen,

Hoe slecht de zaken in des Princen kamer leggen.

Schep moed, heer Feria, wat zal ons zyne dood

Met staat en eer verzien, wat gunsten zyn te groot,

Wat ongeoorlost, voor des Konings beste vrinden?

Figueroa.

Maar, waarom laat Don Jan zich onder ons niet vinden?

Dat was een lid van eer: 't Is waar, ik twyfel niet

Dat hy onze arbeid, met een welbehaagen, ziet.

Maar of deeze aanslag miste?

Rodrigo.

Ik vrees voor geen mislukken,

Zie kans, en heb wel moed, het stuk 'er door te rukken.

Daar komt Spinosa, dit blyft vast gestelt: vertrek

Heer Hartoog, eer u 't oog des Biechtvaârs ook ontdek'.

Figueroa binnen.

Met wat een grootsheid, komt de ketterschrik ons nad ren:

Zevende tooneel.

Fresneda, Spinosa, Rodrigo, Manriques.

Fresneda.

DE hemel zegen u, heer Prins.

Rodrigo.

Eerwaarde Vad'ren,

Wat brengt gy ons?

Fresneda.

Veel nieuws, maar weinig goeds: zoo dra

Gy scheiden, sloeg de Vorst weêr over tot gena

De Hartoog heeft ook last, u weêr te rug te haalen.

Manriques.

Begint de Koning nu te schrikken, en te draalen?

Rodrigo.

Wel nu, wat raad? hoe liep 't, eer gy vertrokt, toch af?

Spinosa.

Hy greep weêr moed, toen ik hem moed, en krachten gaf.

Had hy den Hartoog ook alreeds niet heen gezonden,

'k Geloof hy deed het niet: ik krabde eens in zyn wonden,

En meest in die van 'r bed toen greep de wraak weêr voet.

Fresneda.

De Koningin is straks ons, met uw vrouw, ontmoet.

Waar mochten die toch gaan?

Rodrigo.

Dat 's zwaarelyk te raaden.

Laat ons, heer Graaf, de last, waar meê wy zyn belaaden,

Volvoeren, of wel eerst den Hartoog vinden gaan.

Fresneda.

Zou haar de Koning wel iets hebben toegestaan?

Rodrigo.

Dat komt niet licht in my. * Nu is het tyd te werken.

Vaart wel.

* Stiltegens Manriques.

Spinosa.

Gy ook.

Rodrigo en Manriques binnen.

Achtste tooneel.

Spinosa, Fresneda.

Spinosa.

WAt meent de Prins, dat wy niet merken

Dat hy een aanslag heeft? zyn schielyk scheiden zou

t'Ontdekken, schoon men 't zelf al niet gelooven wou:

Maar toch wat kan het ons, wel overdacht, verscheelen,

Terwyl zy onze rol in andre kleeding speelen?

Wat raakt het ons, hoe ook de hoffelyke macht?

Werd onder onze voet, met zekerheid gebracht.

Gaat gy de Vorst, ik zal de Prins in 't oog gaan houwen;

Op dat zy heim'lyk ons geen hinderlaagen brouwen.

Fresneda.

Maar als gy hem, en ik de Koning vind, wat dan?

Spinosa.

Verplichten tot de wraak, zoo veel men mag, en kan.

Binnen.



Tweede bedryf.

Eerste tooneel.

Karel, Vasques,

Karel.

'k VErvloek haar, die my 's nachts op 't stille bed besprongen.

Wat heeft men my al leet, al smaad op 't hart gedrongen!

Een Prins, gebooren tot de Spaansche staf, en kroon,

Moet lyden, dat voor hem (ondragelyke hoon!)

Die bloedige Alba treet in krygsgezach, en staaten!

Hy ziet een bastardoom, op 's broeders gunst verwaaten.

Een Prins, met hofgezach, gewonnen door zyn wyf,

Hem treden op de nek, en dingen na het lyf!

Is dit te dulden voor een Prins van 't machtig Spanje?

Aan Vrankryk eerst, en nu verbonden aan Germanje:

Hoewel myn huwlykxhoop het gantsche hof verstrekt

Tot staatsspel, dat de een pryst, en de ander stout begekt.

Men hitst myn vader op met vuile logenvonden;

Nu, dat ik heb zyn bed, dan, zyn gezach geschonden,

Dat ik de vyand dien, dat ik de ketters min,

Dat ik myn zinnen mis, en wat elk meer in 't zin

Mach vallen, en de haat van vader op kan stooken,

Die, vol van argewaan, geen stip laet ongewrooken,

Myn doen, en ommegang met avrexsche oogen ziet;

Volvoert, wat hem de drift, tot myn bederf, gebiet.

't En blyft hier noch niet by, dat elk my heeft verlaaten;

Wat leeft maakt werk van my, op 't dodelykst, te haaten

'k Heb niet de minste zaak aan vrinden toevertrouwt,

Of 't heeft my quaad gedaan, en naderhand berouwt.

De hoofsche-vleijer, die nu myn geluk ziet zinken,

Keert my de nek, en vliegt op 't alderminste winken,

Van vaders hand, daar zich niet eenen mensch, niet een,

Het hert laat raaken, door myn ernstige gebeên,

Om, voor myne onschuld, by myn vader eens te spreeken.

De Geestlykheid wil zich ook in 't gevaar niet steeken,

Van 's Konings haat, met my te dragen als haar vrind!

'k Voel wat een ramp het is, dat men geen menschen vind

Van trouw, en deugd. Verlaat u stout op afkomst, staaten,

Gezach, en naam, en zie van alles u verlaaten,

Als maar de weerhaan, die alle oogenblikken draait,

't Opkomende onweêr van uwe ongelukken kraait.

Zoo heeft een vloekgespan myn aanzien weggedreven,

Zes maanden my hier doen in deze kamer leven.

Terwyl ik dus my zelf van spyt verteer, en quyn

Van ongenoegen, ly ik noch de grootste pyn

In 't leet der Koningin, dat voorbeeld der Princessen.

Die eerelyke ziel, waar van de trouw haar lessen

Mach halen, staat om my, des Konings wraak ten doel,

Als waar ik, daar ook elk myne onschuld kent, haer boel.

Dat eed'le wezen zich met minneschand bevlekken!

Die schoonheid my haar schoot, en vaders schande ontdekken!

Wat reedlyk mensch kan dit van hare zuiverheid

Geloven? toch dit werd door 't gantsche hof verspreit,

Om dat....

Vasques.

Men roert de ring, heer Prins, wie mach daar weezen?

Karel.

Maak op de deur.

Vasques.

Ik vreez....

Karel.

Men moet zoo licht niet vreezen,

Daar kome wat 'er kan.

Anna buitens kamers.

Uit last des Koningins,

Maak open.

Tweede tooneel.

Koningin, Antonia, Karel, Vasques.

Karel.

WAt is dit?

Koningin.

Wat doet de braave Prins,

Daar ieder voor de zon, op 't heetste leit gedooken,

Verbolgen, en ontstelt, in zyne kamer spooken?

Wat maakt uw groote ziel verleegen, en vertzaagt?

Karel.

Wat noodlot dryft u, dat gy dus uw leeven waagt,

Elendige Prinses' met my te komen vinden?

De liefde, die myn ziel aan de uwe mocht verbinden,

Erkent uw groote deugd, noch met het zelve hert,

Schoon die, door vaders echt. van een gescheiden wert.

Wat lyd myn oog geweld, als ik des Konings handen,

U leidende aan de hand zie breeken de echte banden

Van uwe en myne trouw, door zyne, en uwe trouw.

Gy zyt, (wat smert die naam myn jeugdig hert!) zyn vrouw,

Een naam die my versteekt, en eeuwig komt omzeggen

Een wensch, die eeuwig my zal in 't geheugen leggen:

En schoon gy ook, om my in haat en opspraak raakt.

Duld myne liefde, die zo onuitbluschlyk blaakt,

Als kuisch is, laatze alleen die zegen met haar draagen,

Dat u de vonken van dat vuur niet gantsch mishaagen.

Koningin.

Uw vaders echt kan my alleen behaaglyk zyn.

Ik eerde uw gulle dienst, maar met geen minste schyn

Van ontucht, neen, dat is ook ontrouw in gedachten.

Wie zou dan, van die liefde, oit haat, of straf verwachten?

Gy kent myn eer, en trouw; nochtans de afgunstigheid

Heeft, van onze ommegang, veel quaad gerucht gespreit;

Zelfs 's Konings wrok (hoe hart zyn onverdiende plaagen!)

My ongelukkige doen voelen, en verdraagen.

Karel.

Myn keurlykheid, die nooit bekoorlykheden ziet,

Zoo groot, als u natuur op 't vrindlyk aanschyn giet,

Voeit zich in uwe deugd, en schoonheid, wel gevangen,

Maar de eed'le boezem, van geen geile lusten prangen.

'k Voel liefde, en eerbaarheid, in myn verliefde bloed;

Maar voed meer deugd, als drift, in 't Princelyk gemoed.

't Is waar, indien men mocht zyn lust den teugel geeven,

En in de wellust kon van uwe liefde leeven,

De jagt van 't jeugdig bloed, zou haaken na die lust.

Nu zondigt hy die u in die verbeelding kust.

'k Vervloek die uwe ziel deeze ondaad op durft stryen,

U, die daar ook de schyn niet van zoud kunnen lyen;

Dies valt uw leed my zwaar. Maar welk een dwaaling heeft

U aangeport, dat gy u hier by my begeeft?

Koningin.

Geen dwaaling, maar de hoop van eens de twist te slechten,

Die dit onrustig hof inwendig komt bevechten.

Ik weet, indien gy u vernedert, en 't gemoed

Des Konings bidden wilt om gunst, voor u, zyn bloed,

Gy zult uw vaders liefde, en volle gunst verwerven.

Ja vreez', zoo gy 't niet doet, dat hy u zal doen sterven.

Karel.

Ik bid haar Majesteit dat zy daar niet van rept.

Een die vernoeging in de dood, hoe wreed ook, schept,

Als de eenige uitkomst van zyne onverdiende elenden,

Vreest niet, als minder quaad zyn meerder leet wil enden.

'k Sterf liever op 't gebod, van die my 't leven gaf,

Als dat ik word gezegt, te leven tot zyn straf.

'k Heb noit de plicht van kind; van vader, hy vergeeten;

Ik ly in 't lichaam; hy zal lyen in 't geweeten.

Ook is zvn inborst niet genegen tot gena,

Ten minsten niet tot my. Mevrouw, ik bid u, ga,

Gy kunt myn ongeval, en dood, toch geensins keeren,

En zult u rampen maar verhaasten, en vermeeren.

Koningin.

Ik weet uw vader haakt na uwe, en zyne rust;

Hy zal genadig zyn, zoo gy zyn gramschap kust.

Karel.

Genadig zyn? hy han my geen gena betoonen.

Ik heb hem niet misdaan, dat hy my dus durft hoonen....

Koningin.

Ay! doet het om uw rust, ten minsten op myn beê.

Karel.

Ik zou ondankbaar zyn, zoo ik u niet voldeê,

Vorstin, die zoo veel doet, ter inzicht van myn leven.

'k Wil alles doen, zoo 'k u maar mach genoegen geven.

Vermag ik iets, weest gy daar meesteresse van.

Koningin.

Uw heuscheid, die ik noit na waarde danken kan,

Verplicht my, toch voor al, uw leven te bewaren.

Karel.

Uw deugd gebied my, u, meer dan myn zelf, te sparen.

Koningin.

Dat 's noodelooze zorg, myn dood zou mogelyk,

U brengen in de gunst uws vaders, en het Ryk

In voorige eenigheid; maar 'k moet het lot beklagen,

Dat myne liefde, aan de uwe, als bruid, wierd opgedragen

Ik gaf u toen met een myn hert vol jeugd en min.

Ach! kon ik nu 't geheug van u uit hert en zin

Verdryven, en met haat uw dienst, en deugd vervolgen,

Ik zach myn Heer op my zoo quaad niet, noch verbolgen

Want of ik u geen gunst, als die in deugd bestaat,

Als gulle vrindlykheid, in woorden, en gelaat

Gedragen heb, dat mag, dat mag my geensints baaten,

'k Moet u, indien ik wil dat my de Vorst mint, haaten.

Karel.

Wel haat my dan, Princes, 'k vergeef 't u uit myn hert.

Koningin.

Kan ik wel haaten, dien ik staag gedwongen werd

In eerbaarheid te....

Karel.

Neen, verkracht uw wil, en zinnen,

Versmaa my, om 't genot van 's Konings gunst te winnen.

Indien zyn wreedheid van myn straf, of sterven rept,

Toon dat gy hoog vermaak, in myn verdrieten schept.

Myn leven kan aan u, zelf ook aan my, niets geven

Als leet: des arbeyt mede om 't einde van myn leven,

Zoo zal ik dankbaar voor die dienst, en zegen zyn,

U, en myn zelven, zien verlost van druk, en pyn.

Mevrouw, van deze uur af, stel u om my te haten.

Ay! maak begin: nu ga, wilt my alleenig laten.

En schoon myn ziel ontroert, als ik aan u gedenk,

Zoo koop nochtans uw rust, voor 't hert dat ik u schenk.

Koningin.

Bedroeft gy my noch meer? ik heb genoeg te lyen

Met tegen 's Konings wrok, en alle smaad te stryen,

Ik wil myn ongeval niet keeren, met uw dood:

Maar bid u, dat gy slechs myn bede niet verstoot.

Karel.

Bevallige Princes, droog af uw tranende oogen.

Eisch wat gy wilt, gebied, gy hebt op my vermoogen.

Koningin.

Ay! val uw vader dan, als gy hem ziet, te voet.

Karel.

Ik zal, terwyl u dunkt, dat my dit redden moet.

Antonia.

Vrouw Anna, die ons in de galery zou wachten,

Komt herwaards heel verbaast.

Karel.

Vorstin, al myn gedachten...

Derde tooneel.

Anna de Mendoza, Koningin, Karel, Antonia, Vasques.

Anna.

MEvrouw, ik zie de Graaf gints koomen met myn man

Karel.

Hoe komt gy hier?

Koningin.

Het zal wel best zyn, dat ik dan

Myn afscheid neem, gy weet...

Karel.

Hoe komt dat mensch hier binnen?

Koningin.

Zy zoekt een middel om de vreede te beginnen,

Zy ried my, u, haar man...

Karel.

Mevrouw, wat gaat u aan!

Hebt gy haar raad gehoort, zoo zyn wy wis verraân.

Vierde tooneel.

Rodrigo, Manriques, Koningin, Karel, Anna de Mendoza, Antonia, Vasques.

Rodrigo.

DOorluchte Prins, terwyl de Vorst ons heeft gezonden,

Om eens te weeten in wat staat wy u bevonden,

Verveel tuniet, dat wy om de eer van een gesprek,

U lastig zyn: 'k wist niet dat zich hier in 't vertrek

Uw Majesteit bevond, 'k had anders het betaamen

Dus niet te kort gedaan.

Karel.

'k Vreez wel te kunnen raamen

Het inzicht van 't bezoek.

Rodrigo.

Wat zegt de Prins?

Karel.

Dat ik

Van ongenoegen sterf, en, zonder schult, verstik

In duld looze ongena van myn misleiden vader.

Rodrigo

Misschien is nu de tyd van uw verzoening nader

Als oit.

Koningin

Ach! heeren, wilt de oneenigheid, en haat,

Die, als gewortelt in des Konings boezem staat,

Door uwe wysheid, toch ter needer helpen leggen:

Zoo ik iets by u heb, als Koningin, te zeggen,

Zoo eisch, en wil ik dit: zoo iets, als een vrindin,

Zoo bid ik dat gy toch de vaderlyke min

Doet denken aan zyn plicht: ik ben ook hier gekoomen,

Verachtende al de smaad, die ik van 't hot moet schroomen.

Om zelf de Prins, wel hoog, te raden tot zyn plicht.

Dat hy ook, zonder schult, gena ver zoekt, en zwicht;

Om 't vaderlyke hert, door ootmoed, week te maaken.

Rodrigo

Dat zal de Vorst, met vreugd, tot in de ziel toe, raaken:

Vyfde tooneel.

Figueroa, Koningin, Karel, Rodrigo, Manriques, Anna de Mendosa, Antonia, Vasques.

Figueroa.

HEer Prins, en Graaf, ik heb na u, door 't hof, gezien.

De Koning heeft met haast u beide doen ontbiên.

Rodrigo.

Wy volgen.

Figueroa.

'k Ga voor heen.

Figueroa binnen.

Zesde tooneel.

Koningin, Karel, Rodrigo, Manriques, Anna de Mendoza, Antonia, Vasques.

Karel.

TEn hoof is deugd verbannen,

Ten waar ook dat, men zochtze in zo voorname mannen

Als u, daar 's Konings doen, en overleg op rust.

Uw doen is my, en 't myne u, al te wel bewust.

Gy vat myn zeggen wel, schynvrinden zyn geen vrinden.

Wie grootheid zoekt, leid toe, om midd'len uit te vinden,

Waar door zyn aanhang naam, en aanzien krygen mach;

Meest is hem in de weeg, die meest is in gezach.

De stof die elk hier vind, om iemand fel te haten,

Is geensins in de man, maar zyn te groote staten.

Toch wie hoort 's Konings arm, en 's Ryks ontzach te zyn

Als hy, wien 't Ryk behoort na alle recht, en schyn?

De trouwste dienaars zyn verleibaar, huerelingen,

En slaven van 't geluk, daar eigendom kan dwingen

Tot strenge dienst, en trouw: 't beschermen van een troon,

Past niemand beeter, als een wettelyke zoon;

Daar by den eenigen: noch zou men 't elk vergeven,

Die daar na dingen quam, door daden, braaf bedreven

Thans wint men staatsbestier door laffe vleyery,

En trekt met leugenen de Vorsten op zyn zy.

Berokkent, tusschen zoon, vader, felle twisten,

Bedraait onnoozele in het warnet zyner listen.

Om taal te spreeken, die gy beeter moogt verstaan,

Rodrigo, dus is 't hier ten hoof, lang toegegaan:

Maar wat gy tot myn schande, en nadeel hebt gelogen,

Gy blyft misdeelt, en zyt van Alba zelf bedrogen.

Die medevryer van de Koninklyke gunst,

Was wel zoo boos als gy, maar had by boosheid kunst:

Ik onderwylen mis myne achting, en een ander

Voert hier het hooge woordt, te veld de Spaansche stander.

Rodrigo.

De Koning heeft gewis zyn inzicht toen gehad.

Karel.

't Is zoo, gy hebt de zaak, na 's Konings zin, gevat.

Men vreest misschien, dat ik, tot Nederland genegen,

De hoop van haar behoud zal swaarder laten wegen,

Als 't houden van de kroon, die 'k eindlyk erven moet.

Dan, 't is die vrees niet, die my al dit lyden doet:

Die kinderlyke praat werd zotlyk voorgegeven.

Rodrigo.

Uw Moey, de Landvoogdes, heeft duidelyk geschreven,

Dat gy in Vlaanderen, en Braband, kundschap hout,

En zelf aan Montigny 't geheim van 't Ryk betrouwt.

Karel.

Maar schreefz' 'er ook wel by, dat myn bekommeringen,

Na 't voordeel van het volk, na rust en vreede dingen?

Want Alba is alleen op eige wraaak gestelt:

Maar neen, het heet verraad dat elk tot zachtheid helt.

Rodrigo.

De Prins erinner zich, of 's Konings ongenoegen

Geen andere oorzaak heeft?

Koningin.

Myn heeren, 't zal wel voegen

Dat ik vertrek.

Manriques.

Vorstin, gelieft het u? wy gaan.

Karel.

Wat woud gy Roderik, my aanstonds doen verstaan,

By de andere oorzaak? spreek.

Rodrigo.

'k Wou vraagen, of uw zinnen

Zich niet verlustigen in ongeoorloft minnen?

Karel.

Verachte ziel, die een onteerde huisvrouw kust,

Die 's Konings minnebrand zoo dikmaals heeft geblust!

Wat oorlof maakt u stout, myne achtbaarheid te breeken?

Wat boosheid blaast u in, uw hoorens op te steeken,

Zelf tegen de eerbaarheid van zulk een Koningin?

Koningin.

Ach, Karel! toom u tong, en hou uw yver in:

Maar toch, myn heer: wat grond heeft 's Konings misvertrouwen?

Rodrigo

Mevrouw, daar komt hy zelf, hy zal 't u best ontvouwen.

Koningin.

O hemel! leg nu toch al 't misverstand ter neêr.

Zevende tooneel.

Koning, Fresneda, Pettien, Koningin, Karel, Rodrigo, Manriques, Anna de Mendoza, Antonia, Vasques.

Koning.

IS 't waarheid! zie ik dit?

Karel.

Heer Vader, 'k neem deeze eer

Dat ik uw handen kus.

Koning.

Ontrouwe! bedverrader!

Wat kust ge, in schyn van pligt, de handen van uw Vader?

En gy, wie raad u hier myn zoon te woord te staan?

Is nu uw geile drift, lichtvaardige voldaan?

Is 't noch al achterdocht, vuile ergwaan, valsch vermoeden?

Is dit nu haat, en wrok, op schyn en inzicht, voeden?

Koningin.

Zoo gy geduld hebt.....

Koning.

Neen, ik heb nu geen geduld.

Verwacht het voordeel niet, dat gy my leiden zult,

Na uw bekorelyke, en tooverende woorden.

'k Wist niet dat gy, in 't oog van 't hof, myne eer dorst moorden.

'k Heb u voor licht, en loos, maar niet voor stout, gekent.

Koningin.

Myn onschuld....

Koning.

'k Ben die taal van u te wel gewent.

Koningin.

Hoe ik verraaden ben...

Koning.

Hoe lang ik wierd verraaden,

Leert my dit voorbeeld, dat in schande my doet baaden.

Maar, 'k zal noch waaken, voor myn kroon, en ov'rige eer.

Karel.

Ik bid, Heer Vader....

Koning.

Weg, noem my geen Vader meer.

Karel.

De Koning hoor my dan, als een der onderdaanen.

Koning.

Wiens boosheid tot geen plicht of deugd is aan te maanen.

'k Verfoei my, dat ik toe moet stemmen in 't gemoed,

Dat gy u roemen kunt gebooren uit myn bloed.

Eerloze Prins! schandaal voor myn nakomelingen!

Verraader, die den staf my uit de hand wil wringen,

Eer 't erfrecht, door myn dood, of afstand, u bekroont!

't Is billyk, dat men 't Ryk, van uw geweld, verschoont.

Laat haar de hofwacht hier in zyn vertrek geleijen.

Pettien, blyft gy haar by.

Koningin.

Heer Koning! eer wy scheijen....

Fresneda.

De Koning zette zyn oplopentheid wat neêr.

Koning.

Neen, haar beangste tong meld my de schuld te zeer.

Koningin.

De vrouw van Eboli ried my...

Rodrigo.

Gy moet niet dulden

Dat zy de vuile smet, weêr op het nieuw, vergulden

Met schyn van reden.

Koning.

Neen. Myn hofwacht! breng haar weg

Koningin.

Zy heeft my straks gezeit....

Koning.

Ik wil geen meer gezeg.

Karel.

Genade, Vader! leen my eenmaal toch uwe ooren.

Koningin.

Wilt gy myn leven, en myn onschuld t'effe ns smooren?

Koning

't Is lang genoeg. Pettien, ga heen, volvoer myn last.

Mevrouwen, blyft gy hier

Karel.

Hoe is uw deugd verrast,

Princes!

Koningin, en Karel binnen.

Achtste tooneel.

Koning, Rodrigo, Manriques, Fresneda, Anna de Mendoza, Antonia.

Rodrigo

ZAl nu de Vorst verzekert kunnen weezen

Van hare misdaad? en die straffen, zonder vreezen

Voor oproer in het Ryk? voor opspraak, en berouw?

De Prins te vinden in zyn kamer, met uw Vrouw!

Koning.

Hoe vond gy haar?

Rodrigo.

In vreugd, vol minnelyke woorden.

De Prins wierd hevig quaad, om dat wy hem verstoorden,

Schold het geheele hof, en vloekte u, zoo verwoed,

Dat ik bleef twyfelen, of hy wel uit uw bloed

Kon voortgekomen zyn. Maar wat heeft u bewoogen,

Alhier te komen?

Anna.

Ach! de wang der schreijende oogen.

Ik heb de Koningin, op haar gebod, verzelt.

Rodrigo.

Gy weet wel dat....

Koning.

Mevrouw, 'k wil dat gy my vertelt,

Hoe zich de Prins, omtrent myn huisvrouw, heeft gedragen.

Maar zeg de waarheid, en voldoe myn welbehagen.

Anna.

'k Bleef in de galery by 's Princen kamerling,

Die by my quam, wanneer Mevrouw daar binnen ging.

Koning.

Waar toe geschiede dit?

Anna.

Om haar bekent te maken,

Als iemand wouw de zaal, al was 't de Vorst, genaken.

Antonia heeft al haar samenspraak gehoort.

Koning.

Wat spraken zy?

Antonia.

Myn Heer....

Koning.

'k Wil dat gy 't zegt, spreek voort.

Antonia.

Ik zal, terwyl ik moet. 'k Zach niemant die in 't vryen

Zyn lief met aardigheid, en kracht, meer wist te vlyen.

De Koningin sprak veel van haar genegent heid,

Van trouw, en liefde, voorts....

Koning.

Gy hebt genoeg gezeit.

Ga by haar. U, Mevrouw, zal ik ook nader spreeken.

Antonia, en Anna de Mendoza binnen.

Negende tooneel.

Koning, Rodrigo, Manriques, Fresneda.

Koning.

ACh! myn ontzach en eer, zyn reffens heen gew eeken!

Verwondering en wraak bestryen myn gemoed.

Kan't weezen, dat een Vrouw zoo stout haar drift voldoet?

Een Vrouw, die haar van trouw dorst duizendmaal beroemen!

My, haar geliefde Heer, en zielsverkoorne, noemen!

Ik heet haar eenigste, en alwaartste, en wat de min

Al naamen noch verziert, als hare drift zich in

De heete boezem zet. My, die zich zou verpande

Voor haar getrouwigheid, brengtze onderwy! in schande!

Noch is 't een dubb le smert, in deeze gru weldaad,

Dat haar lichtvaardigheid tot bloedschande overslaat:

Ook deert my de arme vrucht: ten deed dat mededoogen,

Zy zou myn ziel niet meer ontroeren, door haare oogen;

Haare oogen, my weleer veel waarder als het licht;

Want aan haar oogen hing myn hert, en myn gezicht.

Fresneda

Wat is 't een bitt're beet, bedrog voor trouw te vinden!

In haat te zien, die eerst elkander kuisch beminden!

Koning.

Ik wil, dat sinert en straf deeze echtbreuk my voldoet,

Nadien, en eer, en plicht, dit vord'ren van 't gemoet:

Maar Karel, die my dus na de eer en Kroon durft steeken!

Hoe zal ik, na verdienste, u straffen, en my wreeken?

't Zal aan u toonen, hoe geheiligt bed en troon

Te houden zyn voor elk, meer voor een eige zoon.

Manriques.

Zyn booze hand heeft eerst na 't Ryksgezach gedongen;

Nu zyne ontaarde liefde, uw bed alle eer ontwrongen.

De wulpsche Koningin (ach! was zy noit belooft

Aan zyne min!) is nu van deugd en trouw beroost.

Koning.

Ik twyfel hoe ik haare onkuischeid best zal wreeken.

Maar 't zal aan middelen, noch krachten my ontbreeken,

O Prins! om in uw straf myn liefde, en 't Ryk, het recht

Te geeven dat elk hoort. Ga heen, Fresneda, legt

Haar beide 't quaad eens voor, en wat haar staat te wachten:

Voer met gebeden, en Godtvruchtige gedachten,

Haar ziel om hoog, op dat, eer zy van hier vertrekt,

Het schuldbekennen door een medelyen wekt.

Maar om het zwanger zyn, zultge lsabel verschoonen;

Ten minste u niet zoo straf, als tegen Karel, toonen.

Let op haar reede.

Fresneda.

Ik zal

Tiende tooneel.

Koning, Rodrigo,Manriques.

Koning tegens Rodrigo.

GY zult, met Feria

En Diego, Isabel gaan bieden myn gena,

Zo zy haare echtbreuk met Prins Karel bloot wil leggen:

By weigering, haar 't lyf, en alle gunst, ontzeggen.

Rodrigo.

Gelieft u Majesteit by deeze dienst iets meer?

Koning.

Niet anders als uw trouw voor myn gezach en eer.

Rodrigo binnen.

Elfde toneel.

Koning, Manriques.

Koning.

Heer Graaf, ik heb u iets van Alba voor te houwen,

En zal u zelf 't gezicht van 's veldheers hand betrouwen.

Deeze onrust maakt dat ik my zelven naauwlyks ben.

En wyl ik uw verstand en deugd in alles ken,

Wensch ik daar op uw raad en overleg te erlangen.

Manriques.

De Koning zal myn dienst, en ik deeze eer ontfangen.

Binnen.



Derde bedryf.

Eerste tooneel.

Spinosa, Figueroa, Rodrigo.

Spinosa.

ZYn Majesteit betoont een deugdelyken aart.

Figueroa.

Maar is 't de Koningin, schoon zy 't bekent, wel waard?

Rodrigo.

Een vrouw bekent niet licht een misdaad: 't eenige open,

Daar ik de weekheid van haar boezem uit durf hoopen,

Is haar bezwangertheid; want schoon zy sterven dorst,

Noch heeft zy voor haar vrucht meer liefde in hare borst.

Maar 'k zie, ter goeder uur, Fresneda herwaarts treeden.

Tweede tooneel.

Fresneda, Rodrigo, Figueroa, Spinosa.

Fresneda.

'k BEn bly dat ik vind, myn Heeren.

Rodrigo.

Om wat reeden?

Fresneda.

Des Princen kamerheer is, door de Koningin,

(Die uitgelaaten, als een woedende leeuwin,

Haar rust noch aamtocht geeft, maar 't uiterste wil waagen,

Niet roepende, als dat zy zich eerlyk heest gedraagen,

Omtrent des Konings zoon) gezonden met een blad,

Dat maar een woord drie vier, door een gekrabt, bevat,

Aan zyne Maajesteit: zoo veel ik van ter zyen

Kon zien, behelsden 't, dat hy, goedig, toch zou lyen,

Dat zy een snood verraad mocht brengen aan den dag.

Figueroa.

Wat raad?

Spinosa.

Ik acht, dat elk met goed geweeten mach,

Is 't moog'lyk, dit geval een ander aanzicht geeven.

De Prins dan heeft, aan ons, voor eerst verbeurt het leeven,

Schoon hem de Vader na deeze echtbreuk spaaren wou.

Wat Isabel belangt, die wroet maar om haar trouw

Te toonen aan haar Heer: dat zal haar niet gelukken,

Indien men haar, gelyk men zal, weet uit te rukken

't Bekennen van haar schuld; ja zoo zy ons maar zeid,

Dat zy de Prins beminde, om zyn goedaardigheid,

Dat 's al genoeg, om 't werk de rechte keer te geeven.

Fresneda.

De Prins moet sterven, of de Kerk kan niet herleeven.

Rodrigo.

Maar heer Spinosa, zoo de Koning haar zelf spreekt?

Spinosa

Daar moet men voor zyn: toch eer zy iets meer besteekt,

Laat ons haar spreeken, en voor eerst met zachtheid vlyen.

Rodrigo,

Fresneda, wilt haar eens alleenig herwaards leijen.

Zeg ook, uit 's Konings naam, dat ik haar spreeken moet.

Fresneda.

Wat zal?....

Rodrigo.

Gy zult het zien.

Fresneda binnen.

Derde tooneel.

Rodrigo, Figueroa, Spinosa.

Rodrigo.

'k WEnsch dat gy 't woord eens doet,

Spinosa; want natuur heeft u een tong gegeeven,

Die steeken kan ter dood, en dooden doen herleeven.

Toch maak het kort, om by zyn Majesteit te zyn,

Graaf Lerma zal van hem nu reeds, na alle schyn,

Vertrokken, en de Vorst aldus alleenig weezen.

Hy is niet zonder ons, of wy niet zonder vreezen.

Vierde tooneel.

Koningin, Antonia, Fresneda, Rodrigo, Figueroa, Spinosa.

Rodrigo.

MEn treê haar te gemoet.

Spinosa.

Vorstin, gelyk 't ons past,

Uw dienaars, brengen wy, uit Koninglyke last,

Zyn groetenis. De Vorst, in veel bekommeringen,

Die, in deeze euv'le tyd, zyn hand tot noodweer dringen,

Is heevig, om 't geval, uw Majesteit bewust,

Gescheijen: toch zyn hart, dat noch uw schoonheid kust,

Ontziet en eert, kan u zyn gunst niet heel ontzeggen:

Alleen, gy moet de grond van uw verzoening leggen.

Koningin.

Myn heeren, zoo de Vorst iets van myn macht begeert,

Een valsche tong heeft my verraaden, en onteert,

Verzoek ik, door hem zelf, zyn wil te moogen weeten.

'k Heb, om myn slecht beleid, myne oogen uitgekreeten:

'k Ben van de vrouw misleit, 'k zal waaken voor de man.

Spinosa.

Een taal, Mevrouw, die ik niet wel begrypen kan.

Koningin.

De Prins van Eboli kan 't nader u verklaaren.

Rodrigo.

't Is waar, ik zach myn vrouw voor 's Princen kamer waaren;

Ik hoor ook, dat zy U ten dienst gekoomen is,

In 't leeven, dat gy leid tot ieders ergernis,

Maar zal, by tyd en wyl, haar onderneeming straffen.

Spinosa.

Dit haatclyk gesprek kan nu geen nut beschaffen.

Wat ook gebeurt mach zyn, Vorstin, daar is nu kans

Om uwe liefde weêr te zien in volle glans,

Om 't Koninglyke hart het uwe weêr te maaken.

Koningin.

Ik voel myn hart wel na des Konings liefde blaaken,

Maar bid, dat ik hem eerst mach toonen, dat myn hert

Onschuldig, door bedrog, van hem verstooten werd.

'k Wil zelf, als schuldig, geen vergiffenis ontfangen.

Spinosa.

En met die boodschap, zal de Vorst na ons verlangen.

Die wil hy, dat gy eischt.

Koningin.

Zou ik bekennen, dat

Myn liefde de eerbaare echt lichtvaardig heeft beklat!

Fresneda.

Op die bekentenis kunt gv genâ verwerven.

Koningin.

Gaat heen, en zegt myn Heer, dat ik gerust zal sterven:

Gemartelt door de beul, van zyn wantrouwigheid,

Wat gunst gy noemde, heb, op zulk een voet, ontzeit.

Zegt aan myn kinderen, als na verloop van daagen,

Die Weezen na het eind' van haar Vrouwmoeder vragen,

Dat ik gesturven ben, gerust in myn gemoed,

Myn eer bewaarende, ten kosten van myn bloed.

Fresneda.

Mevrouw, bedenk u wel, 'k heb reeden om te vreezen,

Dat zulk een boodschap u op 't hoogst zou ichaadlyk weezen.

Koningin.

Men kan niet ergers, dan dit parslen uit myn mond.

't Sturf liever, welk een dood my ook te wachten stond;

Ja 'k wensch te sterven, om niet in de vreez te leeven,

Dat myne flaauwheit zich iets te oneer zal ontgeeven.

Men doode, en red my uit dit onverwacht verdriet.

Fresneda.

Gedenkt dan uw gemoed aan 't lieve vruchtje niet?

Koningin.

Ja, meer als al te veel; maar dat beginnend leeven,

Zal my de onrype dood genoech doen, en vergeeven.

Die wreedheid, zoo men dit al wreedheid noemen moet,

Geschiet, uit nooddwang, van myn eerlyk hertebloed.

Spinosa.

Gy zult, indien gy dit maar flaauw komt toe stemmen,

Uw lieve kroost....

Koningin.

Houd op hier meê myn ziel te klemmen:

Myn bange ziel, alleen gekluistert aan myn vrucht,

Moet zich ontlasten van de moederlyke zucht.

Ach! kleine schepsel! 'k ben om u in baarens nooden.

Ik moet myn eer, of u, onnoozel wicht, zien dooden:

Want gy zult ook met my, die sterven wil, en moet,

Verstikken, eer gy lucht zult scheppen, in uw bloed;

Bloed, dat zoo veel het myne, als 't uwe is, kon men 't deelen,

U, zou geen minste leet ontmoeten, noch verveelen.

Ach! ach! wat gaat my aan, onnooz'le vrucht, myn kind!

Spinosa.

De Koning toont, dat hy 't, zoo wel als gy, bemint.

Uw schuldbekentenis kan u, en 't kind bewaaren.

Koningin.

Men rep niet meer van schuld.

Spinosa.

Vorstin, wilt wat bedaaren.

Wik alles met verdrag: zet uw gemoed wat neêr.

Men ziet, na buijen, vaak het aangenaamste weêr.

Beken toch schuld: uw Heer zal zich hier meê genoegen.

Koningin.

Ik kan noch myn verstand tot het geloof niet voegen,

Dat hy begeeren zou dat ik my schuldig ken.

Spinosa.

Niet, als om dat gy 't zyt.

Koningin.

Terwyl ik 't geensints ben.

Spinosa.

Al was 't zoo, gy moet om des Konings grim te ontkoomen,

Voor deeze tyd het doen, daar na....

Koningin.

Gy doet my schroomen;

Maar 't vrouwelyke hert, gewaapent met zyn recht,

Zyn onschuld, zyn geduld, zal, daar het de angst bevecht,

De blye zeegen van gerustheid met zich draagen;

En leeven, vrucht, en ziel, om hoog om wraak doen klaagen.

Fresneda.

Gy hebt geen macht uw vrucht te schenken voor uw eer:

Natuur bied, wat zy kan, in nood, tot teegenweer.

Gy doet een moord, zoo gy, wat glimp gy 't ook moogt geeven,

De vrucht laat dooden, die gy houden kunt in 't leeven.

Koningin.

Indien uw boezem plaats voor recht en onschuld heeft,

(Gy ziet hoe ieder lid, van overmoed, my beeft)

Zoo toont het, en laat af myn naare ziel te plaagen;

Foei! schaamt u mannen, dus een vrouw te gaan belaagen,

Foei my weekmoedige, dat gy my weenen ziet!

Figueroa.

Het is uit 's Konings last, Vorstin, wat hier geschiet.

Noch doet de schroom ons't leet en 't ongeval verzwygen,

Daar uwe weigering zyn gramschap toe doet stygen.

Koningin.

Gebruikt de Koning vry, als hy u doet, voor mom.

Al staat myn brein voor uw bedriegeryen stom;

Gy zult myn tong tot dit bekennen geensints brengen

'k Getroost my alles wat de hemel wil gehengen.

Spinosa.

Ons ondanks, zullen wy dit bystere antwoord weêr,

Op uwe wil, Vorstin, gaan brengen aan uw Heer.

Koningin.

Dat doet.

Figueroa.

Ik ben om u met hart en ziel verleegen.

Spinosa.

Rampzalige Princes!

Figueroa.

Wilt dit eens overweegen:

De Koning zweert op uw bekentenis zyn gunst...

Koningin.

Wat smeet uw loosheid weêr met hoffelyke kunst?

Spinosa.

Zoo zal de Prins dan....

Koningin.

Om de schyn der misdad lyen,

Ik, met geen schyn van recht, oit voor my konnen stryen.

Neen heeren, 'k wil dat gy, myn Heer, de boodschap doet,

Dat ik onschuldig hem, gelyk zyn ega, groet,

En wacht, wat 's hemels hand door zyne my zal stieren,

Terwyl ik heilig de eer van 't Spaansche bed blyf vieren

Roarigo, Figueroa, en Spinosa binnen.

Vyfde tooneel.

Koningin, Antonia, Fresneda.

Fresneda.

MEvrouw, ik vrees....

Koningin.

Geen nood.

Fresneda.

Dat gy u noch beried!

Want schuldbekennen is tot iemands schande niet.

Hertnekkigheid is meer, als misdaad, te verfoeyen.

Antonia.

Fresneda, zulk een taal doet my van gramschap gloeyen.

Gelooft gy dan dat zich Mevrouw vervoeren liet?

De Ryksprins 's Vaders bed trouwloozelyk verried?

Fresneda.

Beken het, 't is uit nood: gy moogt het weêr ontkennen.

Koningin.

Zoo mach men zich, uit nood, tot leugenen gewennen?

Zou Vrankryk hooren, dat haar Dochter zich verliep?

Ik tyden dat men my in 't aanzicht zey: Zy tliep

By 's Konings Voorzoon! Neen, 'k zal tot geen straatmaar strekken:

Ik mach voor u't gemoed, voor 't hof myn hooft, ontdekken.

Fresneda.

Verwisseling van tyd....

Koningin.

Wischt geen bekennen uit.

Fresneda.

De zaaken werden dan....

Koningin.

Noch erger wel geduit.

Fresneda.

Betrouw my maar uw schuld, om 't zwaare hert te ontheffen,

Als biegt: wy zullen dan wel middelen beseffen,

Om u, en al uw kroost, te redden uit gevaar.

Verhoor my, om uw ziel.

Antonia.

Fresneda, hoe! is 't waar?

Heeft uwe haat licht meê haare ondergang gezwooren?

Koningin.

Ach! zoo de Koning maar myn beede wil verhooren,

Zal hy haast weeten, dat ik zonder misdaad ly.

Laat ons hem zoeken.

Fresneda, by zich zelf.

't Is een groot geluk dat zy

De Koning daar niet ziet. 'k Zal u myn bystand bieden.

Binnen.

Zesde tooneel.

Koning, Manriques, Vasques.

Koning.

HEer Graaf, ik wil de schyn van wreedheid zelf ontvlieden.

Zy eischt gehoort te zyn. Lees deeze brief: hou daar.

Manriques leest de Brief.

Rodrigoos vrouw heeft my bedroogen,

Veel van uw wil my voorgeloogen.

Ik ben, schoon gy my doemen zult,

Uw bed getrouw, en zonder schuld;

Dies bid ik u, te moogen zeggen,

U zelf, hoe al de zaaken leggen.

Haar zelf te spreeken is, myns oordeels, vol gevaar,

En tegen 't hoog ontzach van 't Koninglyk vermoogen;

Ook is een man te licht met de eige vrouw bewoogen;

Haar traanen en gebeên, zyn meesters van zyn hert,

Eer zelf de billikheid, te recht, gewoogen werd.

Zy dringt hem in de ziel, vermaak voorneên genooten,

By haaren ommegang: wat borst is zoo geslooten,

Die zich niet open geeft, voor 't Vrouwelyk geweld?

Dat listig, alle kracht gestaag in arbeid stelt,

Om, kan 't niet meerder tyd, dat veel is, uit te winnen.

Koning.

Gy zegt de waarheid, 'k voel dat myne ontroerde zinnen,

Gedachtig aan het zoet, van haare vriend'lykheid,

Vast voor haar spreeken, met een dwingende onbescheid.

Myn liefde, in haare taal, en schoonheid opgetoogen,

Ziet zich met vreugde blind, op 't aanzien van haare oogen.

Noch voel ik groot vermaak in myn benauwde ziel,

Wanneer ik denk, hoe zy my in deeze armen viel.

Al die gedachten doen my twyflen, of de reeden

Niet eischen, dat zy zelf de zaak my komt ontleeden.

Manriques.

De Koning zie wel toe, zoo dit haar lukken mag,

Brengt zy het Ryk, en u, een onverzetb're slag.

Hoort gy haar klagt, gy zult haar beede ook wel verhooren.

Koning.

Zy roept van onschuld.

Manriques.

Hoe! is nu 't geheug' verlooren,

Dat zy zo straks noch na des Princen kamer ging?

Koning.

Zy klaagt, dat haar de list van Rodriks huisvrouw ving.

Manriques.

Om dat zy weinig zorg heeft voor de deur gedraagen,

Ons uitgekeert, eer wy haar in de kamer zaagen.

Koning.

Wat woelen huwlyksliefde, en eer, in myn verstand!

Ik vind, hoe ik het wend, daar blyst 'er een te pand,

Ik tref myn groote naam met ongeneesb're wonden,

Indien ik niet herstel myn bed, zoo stout geschonden.

Myn naam voldoen, is myn geneege meid misdoen,

Vermits ik wensch, dat ik my Vorstclyk verzoên,

En, nevens 't nut van 't Ryk, myn eige vreugd mach kiezen.

Manriques.

Zou huwlyksliefde u eer en Rykskroon doen verliezen?

En toch, wat spreekt de Vorst van zyn geneegenheid,

Kan hy, daar ontucht hem haar schand voor oogen leit,

Zyn liefde, aan 't voorwerp van zyn schand, met lust besteeden?

Zich zelf vergeeten in 't bedrog der minlykheeden,

Gestreelt, toen kuische drift, in 't eerlyk ingewand,

De vlammen opjoeg van een wettelyke brand?

Zou Koning Phlips vernoegt, een overspeelster kussen,

Om dat zy, eertyds kuisch, zyn minnegloed kon blussen?

Haar achten, die zyn eer en groote naam verspilt?

Breng zulk een vlak niet in uw Vorstlyk wapenschild,

Dat eeuwen lang gedaalt, door zoo veel wettige erven,

Op dit oneerlyk bed, zou schrikken, en besterven.

Neen, doem de zucht die u in recht, en deugd weêrhoud.

Hebt gy om gaaven, u wel waardig, haar getrouwt,

Gy moet haar, nu zy u onwaardig is, verstooten.

Zy heeft maar al te lang, uw gunst, en bed genooten.

Koning.

Uw woorden winnen veld, ik zal van deeze uur aan

Myn zinnen op 't besluit, van haare straf, doen gaan.

Manriques.

De Koning zou, om hier de middeweg te wand'len,

De zaak door andere wel konnen af doen hand'len;

Hy stiere een dienaar, die haar ondervraag, en hem

Hier af bericht breng, eer hy tot haar straf noch stem.

Dan mach zy, zoo zy kan, haar zaaken eens verweeren,

Dan kunt gy de oorspraak van de gantsche waereld keeren.

Koning.

Uw billyk voorstel werde aanstonds in 't werk gestelt.

'k Zie dat uw hart geensints eenzydig overhelt.

Manriques.

't Gelieve uw Majesteit, dan iemand uit te keuren

Wien de eer van deeze dienst, zal tot uw rust, gebeuren.

Koning.

Op dat ik in dit stuk het recht dan wel voldoe,

Zoo gaâ, en zeg....

Manriques.

Zou ik de Koningin...

Koning.

Wel hoe

Heer Graas? gy hebt de weg tot myne rust verzonnen,

En zoud gy myuw hulp, by 't raadslot, weig'ren konnen?

Manriques.

O Neen! ten zy ik wist, hoe onbequaam ik ben

In diergelyk belang, Prins Karel die ik ken

Voor onvertsaagt van ziel, zou ik in't minst niet schroomen.

'k Vrees by de Koningin, die klaagen zal, tekoomen.

Men geest aan vrouwen licht, en licht te veel, wat toe.

Koning.

Wat ried gy my?

Manriques.

Myn raad eischt dat ik u voldoe:

Wel aan, ik zal myn eer in deeze dienst betrachten.

Koning.

Waar op wy nader uw bericht, en raad verwachten.

Toch spreek Rodrigo, eer gy in de kamer treet,

Hy hoore deeze uw last, en gy ofze iets beleed

Van de echtbreuk, ook of zy myn Biegtvaar durf betrouwen,

Gy kunt in de aanspraak u dan, na die kundschap, houwen.

Manriques binnen.

Zevende tooneel.

Koning, Vasques.

Koning.

WIe gaf u deze brief?

Vasques.

Mevrouw de Koningin.

Koning.

Zaagt gy ze schryven?

Vasques.

Neen, 'k was toen ter tyd niet in

De kamer.

Koning.

Was de Prins daar ook omtrent?

Vasques.

Hy schreide,

Terwyl Fresneda hem al troostende geleide.

Koning.

Wat deed de Koningin, toen zy by Karel quam?

Vasques.

Het was myn plicht, toen ik haar Majesteit vernam,

Te wyken.

Koning.

Kom, ik heb u noch iets voor te leggen,

Dan zult gy, datelyk, de Koningin gaan zeggen,

Dat Lerma, uit myn naam, haar spoedig vinden zal.

Binnen.

Achtste tooneel.

Rodrigo, Figueroa, Spinosa, Manriques.

Rodrigo.

ZY stond hertnekkig op haar zuivere onschuld pal,

En is, op al 't geweld van dreigen, dwingen, smeeken,

Niet anders, als een rots voor 't zeegeweld, bezweeken

Wy hebben niets verricht, des moet gy onderstaan,

Of ook Fresneda iets daar na heeft opgedaan.

Manriques.

Zo heeft zy moed?

Figueroa.

Zoo veel als iemand heeft van nooden.

Manriques.

Op deeze brief dan, heeft de Koning my gebooden

Te hooren, wat zy tot haar onschuld hebben mach;

Ook wou hy, dat men uit de Kamerheer eenszach

Te haalen, of zy op zyn Biegtvaar durft betrouwen.

Rodrigo.

Dat gy Andreas dan vast beide in 't oog gingt houwen,

Terwyl ik aan de Graaf 't gebeurde voort verhaal.

Wacht, zoo gy hem niet vind, my straks weêr voor de zaal,

Figueroa.

Ik vreez, wy zullen hem nu niet te spreeken koomen.

Figueroa, en Spinosa, binnen.

Negende tooneel.

Rodrigo, Manriques.

Rodrigo.

IK schroom den Hartog, die niet anders doet als schroomen,

Was hy niet om belang, ik zie 't nu met verdriet,

In al ons doen gemengt, hy wierd het nu ook niet.

Voor ritz'len is hy bang, hy schrikt voor beuzelingen,

Des achte ik 't beeter dat wy stil te raade gingen.

Manriques.

Maar zou de Koning, als hy haar verweering hoort,

Ook aarzelen?

Rodrigo.

Die dient voor alle ding gesmoort.

Ontsteek haar gramschap, met gantsch hevig uit te vaaren.

Manriques.

Indien Fresneda haar uw huisvrouw hoort bezwaaren?

Rodrigo.

Dat sla maar in de wind, en wend het elders heên.

Manriques.

Zou zich de Biegtvaâr niet wel laaten overreên,

Om, op haar aanzoek, dit den Koning zelf te zeggen?

Rodrigo.

Dat 's verder van zyn wit, als aarde en heemel leggen.

Gy kunt, volvoer dan ook onze aanslag, en belang.

Of werd Graaf Lerma, nu 't ter zaak komt, ook al bang?

Manriques.

O neen! 'k wil maar met ernst, de zwaarigheden wikken,

Op dat wy ons, door haar, niet listig zien verstrikken.

Der Geestelyken hulp blyve altyd u verdacht,

Zy loeren door onze arm, op voordeel van haar macht.

Gy kent als ik, haar voor geoefende verstanden.

Rodrigo.

Bespieden zy ons doen, wy letten op haar handen.

Manriques.

't Geviel, de Prins ons alle, en 's Konings haat ontquam,

Zy zouden, wel vernoegt, zich warmen by de vlam

Die ons tot asch verteerde, en blyven ieders vrinden,

En wy, noch heul ten hoof, noch by haar biegtstoel vinden.

Zy weifelen met kunst, zoo lang de kans noch draait,

En vliegen over, als de zeegen overwaait.

Rodrigo.

Zy zyn te ver in 't werk, om 't nu te laaten steeken,

Te wrevelig, om zich niet aan de Prins te wreeken,

Hy heeft haar kroon geraakt, daar 's geen verzoenen aan.

Manriques.

Zy moesten in de storm, voor aan de ryen staan.

Rodrigo.

Daar weet ik middel toe, men zal Spinosa zeggen,

Dat hy 't gehandelde de Koning voor moet leggen:

Zyn bitt're tong voert hem met vuur ter zaaken in,

En tegen 't leeven van de Prins, en Koningin.

Manriques.

'k Vrees voor Antonia.

Rodrigo.

Voor haar, u zoo geneegen?

Manriques.

De droef heid der Vorstin, zal haar veellicht beweegen,

Het stuk te staaken, dat nu in geboorte staat.

Rodrigo.

Haar liefde laat niet toe, dat zy u nu verlaat.

Manriques.

Ik ga na 's Princen zaal, en zweer nu by myn leeven,

U nimmer, in wat nood het zyn zal, te begeeven.

Rodrigo.

En wyl ik uwe trouw, van myne, zeeker maak,

Zal ik zyn Majesteit vermaanen tot de wraak.

Maar daar 's uw minnaares.

Manriques.

'k Wil liefst alleenig weezen.

Rodrigo binnex.

Tiende tooneel.

Manriques, Antonia.

Manriques.

HOe dus ontstelt, myn lief, wat reede doet u vreezen?

Antonia.

Deeze aanslag die gy waagt, en my zoo teegenstaat.

Waar toe brengt my de min? waar toe brengt u de haat?

Ik struikel in myn plicht, en gy, uit zucht gedreeven

Tot staat, waagt by de liefde uw welvaart, en ons leeven.

Heer Graaf, ey! zie te rug, myn minnaar, laatmy toe

Dat ik u niet voldoe, en niemand dus misdoe!

Kan ik de onnoozelheid der Koningin beschouwen,

En my van schaamte en schrik, als ongevoelig houwen?

Wyk noch te rug, 't is tyd, staak dit gevaarlyk stuk.

Manriques.

Myn minnaares, ik dacht dat gy, tot myn geluk,

De grond zoud leggen, maar die hoop heeft my be droogen.

Zal ik Antonia dan noit beminnen moogen,

Als in geringe stand: en mag ik, nu 'er staat

En eer te krygen is, niet volgen daar die gaat?

Of schept uw ziel vermaak, dat ik altyd moet denken,

Dat gy uw liefde, aan my onwaardig, weg woud schenken.

Antonia.

Ik acht nocheer, noch staat, als ik uw min geniet.

Heer Graaf, wy volgen niet dat onze plicht gebied.

Manriques.

Wy volgen 't spoor van 't hof, dat leert na grootheid trachten.

Antonia.

Druk onze liefde, en niet die les, in uw gedachten.

De Prins van Eboli zal, door uw val, zyn staat

Vergrooten, en ontgaan de Koninglyke haat.

Manriques.

't Zal anders gaan: ik zal, als 't hooft der Spaanschen adel,

Verheerlykt met gezach, hem lichten uit den zadel.

'k Mistrouw hem meer, als hy zich zelf betrouwen kan.

Myn hoop, myn toeverlaat, ik bid, versteek my van

Uw liefde, en bystand niet; ik zal myn wit beschieten.

Antonia.

Gy zult uw hoop, en ik myn minnaar, noit genieten.

De wraak zal, als gy minst op haar vermoogen gift,

Betaalen bloed, met bloed, en boeten list, met list.

Manriques.

Ontlast uw hart van zorg, dat moedig opgetoogen,

My, zoo ik nu bezweek, hier na niet zien zou moogen.

Om onze min, volvoer het aangevange stuk.

Antonia.

Fen aanvang van elend, en eindelooze druk.

Ik zie 't wel, 'k ben misleit, en in de zaak gewikkelt,

D'onnoemelykedrift der liefde, die my prikkelt,

Dwingt my te volgen, daar uw voorgang my geleid.

Ik ben slaavin van u, en myn genegenheid.

Manrirues.

Hoe pynigt gy dit hart, 't geen 't uwe zoekt te streelen!

Wilt gy my met uw liefde, en niet met staat bedeelen?

Waar zyn uw zinnen, waar uw fierheid, waar uw min!

Antonia.

Al t'zaam in arbeid, voor de onnooz'le Koningin.

Manriques.

En niet voor my? zal my uw min dan onderdrukken?

Antonia.

Die poogt, uws ondanks, u uit dit gevaar te rukken.

Verschoon de Koningin, zoo doet gy 't u, en my.

Verlos my van de vreeze, en 't lyen dat ik ly.

Manriques.

Zult gy uw minnaar, om de Koningin, bederven?

Antonia.

Zal dan myn minnaar, dus myn Koningin doen sterven?

Manriques.

Gy zorgt te ver, zo dra de Ryks prins is van kant,

Zal ik haar zuiveren van de opgedichte schand.

Antonia.

Haar gunst, en hart zyn op myn beede, en raaden vaardig,

Is dat vertrouwen geen ontzach, en trouwheid waardig?

Ik schrik, als ik gedenk dat tyd, en toeval, haar

Myn misdaad kan doen zien.

Manriques.

Gy vreest ook voor gevaar,

Dat niet gebeuren kan.

Antonia.

Hoe is myn hart verleegen!

Ja zelf, zoo 't wel gelukt, 'tgelukken staat my teegen.

Ach! wees voorzichtig!

Manriques.

Ay! myn waarde, hou u kloek,

De tyd laat niet meer toe, dat ik u meêr verzoek.

Binnen.

