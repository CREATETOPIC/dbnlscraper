

Aan den leezer.

DIt Treurspél, na het Fransch van de Heer Racine verduitscht, is, eenige tyd geleeden, door J. Dullard vertaaldt, in 't licht gegeeven, évenwél is het tégenwoordige, niet zonder zyn kénnis, by ons Konstgenootschap al onderhanden geweest, eer het zyne gedrukt wierd, én lichtelyk eer hy het begonnen hadde over te zétten.

Wy hébben de vryheid genomen, hier én daar meer persoonen in 't Spél te voeren, om het Tooneel te vullen, alzo wy gemérkt hébben dat het zélve doorgaans behaagt, dóch het laatste Bedryf hébben wy, daar en boven, zélf met eenige Tooneelen vergroot; vermits wy oordeelden dat het den aanschouweren meer genoegen zoude geeven, Ifigenia mét haaren Achilles wéderom van het outer tezien keeren, na dat zy (gelyk het de Heer Racine stélt,) het gevaar dés doods ontkomen was, als het zélve aan haar Moeder, in de uiterste benaaudheid om haar Dóchters gevaar zynde, door Ulisses te hooren verhaalen, daar hy, 't geheele Spél door, zich haar vyand heeft getoont, én alleen heeft toegeleid om Ifigenía te zien dooden; Zo dat men hém, die zonder eenig blyk, óf ander getuigenis als het zyne, haare verlóssinge beként komt maaken, mét réden van logenen verdacht kan houden, én twyffelen, óf het in der daad zo zy; én óf hy haar niet bedriegt. En dewyle zulks in 't Speelen behaagd heeft, hébben wy niet raadzaam gevonden het zélve in het Drukken te veranderen.



 -->

Aan den e. heer Philips de Flines. Ter Bruilófte van zyn E. Dóchter mejuffer Rebekka de Flines, Mét de E. Heer én Mr. Wilhem Blaau Wilhemsz.

Getrouwt den 22. van Zomermaand des Jaars 1683.

DE blydschap, die, mét récht, uw bloedverwantschap toont.

Nu een gewénschte trouw uw' waerde Dóchter kroont,

In de uchtend van haar tyd, én 't jeugdigst haarer Dagen,

Dringt ons om, op het spoor van uwe braave maagen,

Eêlmoedig Heere, blyk te geeven van de vreugd

Die op dit ogenblik ons aller hart verheugd.

En, wie kan zonder vreugd, het eenigst uwer looten

Verknócht zien aan de roem van zyne tydgenooten,

De Wakk're Wilhem, uit 't voortréffelyke bloed

Der braave Blaauwen, alzo édel van gemoedt

Als wélgeschapen, die, in zéden kunst érvaaren,

Gelyk in 't heilig récht, streeft boven zyne jaaren;

De luister van zyn Stam, vereenigt aan 't Geslacht

Van Bas, Vermeulen, én Van Loon, alom gëacht

Voor zuilen van de Staat: Stam, die in 't hévigst woeden

Hielp Stad, én vaderland beschérmen én behoeden,

Tót hunne onstérff'lyke eer, én eeuwge roem, in spyt

Van woedende afgunst, én van onverdiende nyd:

Stam, waar aan 't vaderland alleen niet is verbonden,

Voor zo veel wonderen, én heerelyke vonden,

Mét arbeid zonder eind, gaâlooze schranderheid,

Onvólgb'ren yver, én onmeetelyk beleid

In 't licht gebragt, tot eer van hunne Landsgenooten,

Zélf gunstelijk érkent van Kóningen, én grooten,

Wiens achting hunne naam mét eeuw'ge luister siert.

Wy zien ook hoe die Stam mét réden zeegeviert,

En mét een hartelyk, én ongeveinst genoegen,

Zich aan uw déftig bloed door zulk eene écht ziet voegen,

Wyl uwe schranderheid én kénnis, die geen' kunst,

Nóch braave kunstenaars laat blyven zonder gunst,

Reeds van de handelgód door 't heele rond gedraagen,

Wie kunst, óf kénnis mint, van uwe lóf doet waagen.

Maar, in zo groot een 'tyd van ongemeene vreugd,

Zyn wy het niet alleen die mét u zyn verheugdt;

Ons vólgt een 'schoonheid, uyt wiens eêl en minzaam wézen,

De tékenen van deugd én liefde zyn te leezen;

Ifigenia; die wél eer ook 's vaders hart

In vaderlyke liefde; als 't uwe, had verwart.

Zy komt niet, om de Bruid de dierb're plaats te ontrooven,

Die zy in 's vaders hart zich eeuwig mag belooven

Te houden: schoon de zucht van liefde 't hart begeeft

Van haaren vader, Daar in staatzucht bóven zweeft,

Zy stierf veel liever als hém immer te verzaaken.

Geen minnenyd behoef de Bruid bezórgt te maaken

Voor haare Bruigom; ze is al 't 'édel van gemoed;

Ook is de min van haar Achilles haar te zoet,

Om haar De Flines spruit haar heil te doen benyden:

Zy komt ook geensins om verwaand met haar te stryden

Om 't lóf der schoonheid, daar zy haar in évenaart,

Of licht wel óvertréft; zy acht Rebékka waardt

Zo groot een' zeege, én 't zoet haar door het lót beschooren

't Mishaag 't Eêlmoedig hart des Bruigoms niet, te hooren

Dat zy haar Héld alleen onstérffelyk bemindt,

Wyl hy in zyne Bruid zyn zielsgenoegen vind:

Haars minnaars roem, om zyn onwankelbaar beminnen,

Verwékke geene nyd in Wilhems Kloeke zinnen:

Ook hindert's Grieken lóf de zyne niet, ô neen;

Zy komen beide in trouw, én kloekheid óver een;

En zich door zyne deugd alleen te doen behaagen,

Is ruim zo braaf, als gunst door wapens wég te draagen.

Ontzég haar dan uw' gunst, nóch uw'beschérming niet;

Wyl de eer die haar, én ons, door dat geluk geschied,

Haar door uwe achting zal voor lastering bevryden,

In spyt van all' de geen die haar de gunst benyden,

Die zy bereids by zo veel Kénnaars heeft behaaldt.

Schoon ook de lastermond reeds op onze yver smaalt,

En die, als ongegrond, óf roekeloos durf doemen,

Wy zullen, nevens haar, in uwe kénnis roemen.

Terwyl de dichtlust, die reeds and'ren 't hart onsteekt,

Aan onze zangster meê de lippen openbreekt,

Om in het lief gedrang van zo veel zégeningen,

Als zulk een wenschelyk paar op déze dag omringen,

Tót hén te naderen, én mét een blyde groet,

Tót blyk van achting, uit een ongeveinst gemoed,

Aan hén geluk én heil in 't Echts verbond te wénschen;

Op dat zy eeuwig zyn de vrólykste aller ménschen,

En dat hun leeven een gestaage Bruylóft zy,

Tót vreugd van beider Stam, én nieuwe maagschappy.

T. ARENDS.

Uit de Naam van het Konstgenootschap,

Nil Volentibus Arduum.



Vertooners.

Agamémnon. Véldheer der Grieken.

Achilles. Minnaar van Ifigenia.

Klytemnéstra. Moeder van Ifigenia.

Ifigenia. Dóchter van Agamémnon.

Ulisses. } Grieksche Vórsten.

Néstor, } Grieksche Vórsten.

Patroklés. Vrind van Achilles.

Erifilé. Onbekénde Dóchter van Hélena.

Kalchas. Aertswichchelaar der Grieken.

Arkas. Dienaar van Agamémnon.

Euribatés. Hooftman zyner lyfwacht.

AEgina. Staatjuffer van Klytemnéstra.

Dóris. Vertroude van Erifilé.

Lyfwacht.

Het Spél speelt in Aulis, in de Tént van Agamémnon.



Copye Van de privilégie.

DE Staten van Holland en Westvriesland doen te weten. Alsoo Ons vertoont is by eenige Liefhers van de Nederduytsche Tael en Poëzy, hoe dat sy al voor eenige Jaren, na het voorbeeld van de Italiaensche en Fransche Academien, t' Amsterdam opgerecht hadden een Konstgenootschap onder de Prenten en Sinspreuke van Nil Volenbus Arduum, waer in dagelijcks gearbeyt was, en noch wiert tot voortsettinge van onse Taal en Dichtkunst, gelijk ook al eenige werkjens nu en dan daar van in 't licht gekomen, en door den druk gemeen gemaakt waren; en dewyl van tyt tot tyt uytgegeven souden worden grootere werken, die by dat Konstgenootschap, sommige reets gemaakt sommige noch onderhanden waren, waar toe het selve boven haar tyt en arbeyd, noch groote kosten tot den druk, en wat daar meer toe behoort, soude moeten doen, en vermits ook niet sonder groote reden gevreest wierd, dat al het gene van eenigh belangh zynde, by het selve Konstgenootschap uytgegeven soude worden, aanstonts door andere soude mogen werden naargedrukt, en sonder eenige opmerkingh, veel min naauwkeurigheydt der Spelling oft nettigheydt der Tale, aan al de wereldt gemeen gemaakt, waar door het goede Insigt tot opbouwingh der Nederduytsche Tale, ende voortsettinge van de welsprekentheydt in de selve verhindert, en de lust om daar in voort te gaan aan het voorseyde, Konstgenootschap soude benomen worden; soo hadde sich het selve Konstgenootschap genootsaakt gevonden, om sich te keeren tot Ons, ootmoedelyk versoekende, dat het Ons gelieven mogte haar te te begunstigen alle de werken, die uyt het selve Konstgenootschap in 't licht gebraght souden worden, met Ons Octroy voor 20 jaren langh, en verder soodanige straffe tegen de gene, die de selve soude nadrukken, verkoopen, oft elders naargedrukt, in dese Onse Provintie voeren om te verkoopen, als het Ons soude gelieven goet te vinden. SOOIS 't, dat Wy, de Sake en 't Versoek voorsz.
overgemerkt hebbende ende genegen wesende ter bede van de Supplianten, uyt Onse rechte wetenschap, Souveraine macht ende authoriteyt de selve Supplianten geconsenteert, geaccordeert, en geoctroyeert hebben, consenteren, accorderen, ende Octroyeren mits desen, dat sy gedurende den tyt van vyftien eerst komende Jaren, de Werken by het voornoemde Konstgenootschap onder den Tytul van Nil Volentibus Arduum gemaakt werdende oft alrede zynde, binnen den voornoemden Onsen Land alleen sullen mogen drukken, uytgeven ende verkoopen, verbiedende daarom allen ende eenen iegelyken, de selve werken na te drukken, ofte elders naargedrukt binnen onsen Lande te brengen, uyt te geven ofte te verkoopen, op verbeurte van alle de naargedrukte, ingebragte ofte verkofte Exemplaren, ende een boete van drie hondert guldens daarenboven te verbeuren, te appliceren een derde part voor den Officier die de calange doen sal, een derde part voor den Armen der plantsen daar het casus voorvallen sal, ende het resterende derde part voor de
 Supplianten. Alles in dien verstande, dat Wy de Supplianten, met desen Onsen Octroye alleen willende gratificeren tot verhoedinge van hare schade door het nadrukken van de voorsz. Werken, daar door in geenigen deele verstaan, den Inhoude van dien te authoriseren ofte te advouëren, ende veel min het selve onder Onfe protectie ende bescherminge eenig meerder credit, aansien ofte reputatie te geven; Nemaar den Supplianten in cas daar in iett onbehoorlyks soude mogen influeren, alle het selve tot haren lasten sullen gehouden wesen te verantwoorden, tot dien eynde wel expresselyk begerende, dat by aldien sy desen Onsen Octroye voor de selve Werken sullen willen stellen, daar van geene geabbrevieerde ofte gecontraheerde mentie sullen mogen maken; Nemaar gehouden sullen wesen, het selve Octroy in 't geheel, en sonder eenige Omissie daar voor te drukken, op pene van het effect van dien te verliesen. Ende ten eynde de Supplianten desen Onsen consente en Octroye mogen genieten naar behooren, lasten wy allen ende eenen iegelyken, dat sy de Supplianten van den inhoudt van desen doen laten ende gedoogen, rustelyk, vredelyk ende volkomentlyk genieten ende gebruyken, cesserende alle belegh ende wederleggen ter contrarie. Gedaan in den Hage onder Onsen grooten Zegele hier aan doen hangen, den xv Maart, in 't Jaar onses Heeren en Saligmakers duysent ses hondert seven en seventigh.

A. Br. d'Asperen, 1677.

Ter Ordonnantie van de Staten

Herbert van Beaumont, 1677.

Het Konstgenootschap heeft het Récht van de bovenstaande Privilegie aangaande De Ifigenia vergund aan Albert Magnus, Boekverkooper tót Amsterdam.

In Amsterdam, den 30 Muurt 1682.



Tweede bedryf.

Eerste tooneel.

Erifilé Dóris.

Erifilé.

BElétten wy haar niet, neen Dóris, gaanwe, kom;

Laat haar in de armen van een waerde bruydegom,

En Vader; én terwyl haar liefde zal hérleeven,

Laat ons haar vreugde, én myn verdriet eens vryheid geeven.

Dóris.

Mevrouw, hoe, zultge dan in alles wat gy ziet,

Gelooven nieuwe stóf te vinden tot verdriet.

't Is buiten twyfel dat het al mishaagt aan de oogen

Van een' gevangene, én dat die nooit vreugd gedoogen.

Maar in die tyd wanneer Achilles, óver zé,

Van Lésbós keerende, u uws ondanks sleepte mê;

Wanneer gy in zyn schip gevangen wierd gehouwen,

Dien óverwinnaar voor uwe oogen moest aanschouwen;

Mevrouw, toen zag men in uw oog niet eene traan;

Toen waert gy minder om uw ongeluk begaan.

En tégenwoordig zietge uw heil op nieuws beginnen,

Ifigenia, die ge u téder ziet beminnen,

Beklaagt u, én is zó tót u genégen, dat

Ge in Trojen nooit zulk goed onthaal te hoopen had.

Ja 't luste u Aulis te bezien, daar zy ontboden,

Na toe verreisde, én tót de meêreis u kwam nooden.

Gy zyter, maar ik zie élk oogenblik uw smart

Vermeerderen; Wat drukt, wat weegt u dus op 't hart?

Erifilé.

Gelooftge, Dóris, dat Erifilé zou kunnen

Haar vreugd aanschouwen, én stilzwygend haar die gunnen.

Gelooftge dat ik zou verbannen myne druk

Daar ik het minste deel niet héb in haar geluk?

'k Zie haar in de armen van haar Vader, én behoeder:

Ze is al de hovaárdy van eene trótze moeder:

Daar my geduuriglyk het noodlót viel zo straf,

Dat ik by vreemde moest, van myne kindsheid af,

Omzwérven. Hoe ontfing ik dit rampzalig léven!

Nooit hébben ouders my een zoete lonk gegeeven.

Ik weet niet wie ik bén; én tót vermeerdring van

Myn ramp, ô schrik! zégt my de Gódspraak, dat ik dan

Wanneer ik weeten zal van wie ik bén gebooren,

Als ik my kénnen zal, voor zéker ga verlooren.

Dóris.

Neen, Neen, gy moet uw lót naauw onderzoéken, dwaal

Niet in de Gódspraak, die schépt lust in duist're taal.

Haar dubb'le zin, schynt nu te vleijen, dan te dreigen;

Licht zult ge uw valsche naam kwyt raaken voor uwe eigen.

Dit is alleen 't gevaar dat u te wachten staat;

Licht is 't op deze wys dat gy verlooren gaat,

Dénk dat gy anders wierd in uwe jeugd geheeten.

Erifilé.

Dit 's alles wat ik van myn lót héb kunnen weeten:

Uw Vader, maar alleen bewust van 't óvrig, is 't,

Die nooit gewilt heeft, dat ik meerder daar van wist.

Ach! in dat Tróje daar men myne komst verwachte,

Zoude ik myne eer weêr zien hérstéld, én myn geslachte

Récht kénnen; 'k was op wég, én schatte in myn gemoed,

Alreeds myne afkomst van der grootste Vórsten bloed,

Alreeds begon ik die beroemde stad te ontdékken,

Wanneer Achilles kwam in 't eiland Lésbós trékken.

't Bezweek daar alles voor zyn magt, uw Vader kwam

In 't stryden om, terwyl men my gevangen nam.

En, ach! onkundig aan myn zélve, én van myn staaten,

Waar van hy my zo zoet een hoop had nagelaaten,

Hield ik, slavin des Grieks, niet als de fierheid van

Een bloed, dat, tot myn leed, ik niet bewyzen kan.

Dóris.

Helaas! Mêvrouw, wat kwam die hand u wreed te vooren,

Waar door gy zulk een trouw getuige hébt verlooren!

Maar Kalchas is alhier, die Kalchas, zo vermaard;

Wien 't Gódendom al zyn geheimen ópenbaart.

Mét wien de Hémel spreekt; waar van hy onderweezen

Weet wat geschieden zal, én is geschiedt voor dézen.

Zou hy onkundig zyn, uit wien gy sproot? gy vindt

Hier niemand, die niet gaarn zich alles onderwindt

Tot uwe dienst. Haast zal Ifigenia trouwen

Mét haar Achilles, zy zal haar belóften houwen;

En hy op haar verzoek u zyn beschérming biên,

Als de eerste proef die zy wil van zyn liefde zien.

Erifilé.

Wat zoud gy zeggen, zo van al myn droeve plaagen,

Dit huwelyk alleen my 't zwaarste valt te draagen?

Dóris.

Mevrouw!

Erifilé.

Gy staat verzét, dat ik zo droef te môe,

Na geen vertroosting hoor, maar Dóris, luister toe,

Hoe 't mooglyk is, dat ik nóch leef in myne élénde.

Ach! een gevangene te zyn, eene onbekénde,

Een vreemde is weinig. Die verwoester onzer wal,

Achilles, de oorzaak van ons beider ongeval;

Die me als gevangene wég voerde, én my daarbóven

Uw vader, myne stam, én al myn hoop kwam rooven,

Wiens naam ons niet als stóf tót schrik én afkeer geeft,

Behaagt myn oog, het meest van alles wat 'er leeft.

Dóris.

ô Goôn! wat zégt ge?

Eeifilé.

Ik héb vergeefs my willen streelen,

'k Héb door stilzwygenheid myn zwakheid willen beelen.

Dóch 't hart, te zwaar gedrukt, én 't wélk geen veinzen lyd,

Spreekt nu, maar om daar na te zwygen voor altyd.

Vraag niet op wélk een hoop, op wélk een vast betrouwen,

Ik héb de grond van zulk een liefde kunnen bouwen.

'k Wil niet beschuldigen 't geveinsd médoogen, daar

Achilles me in myn ramp mê zócht te troosten; maar

De hémel schépt vermaak in eeuwig my te plaagen,

En wil my al 't gewigt van haare haat doen draagen.

Zal ik hérdénken die verschrikkelyke dag,

Toen ik ons beide, eilaas! in boejens kluistren zag?

Ach! ik lag langen tyd bezweeken in de handen

Van myn verwinnaar, die myn vryheid ley aan banden.

In 't eind' weêrkrygende het licht in dien alarm,

Vond ik my rustende in myn vyands bloedige arm.

Ik schrikte, Dóris, én begon terstond te vreezen,

Dat ik aanschouwen zoude Achilles vreeslyk weezen;

'k Trad in zyn schip, vervloek zyn dolheid, én betoon

Hém niet als afkeer; Ja, 'k wou hém niet zien. Maar, Goôn!

Ik zag hém, én terstond was myne toorn bezweeken.

Ik voel, hoe myn verwyt blyft in myn lippen steeken;

Ik voel hoe zelf myn hart zich aankant tegen my;

'k Vergeet myn gramschap, én doe niet als schreijen; gy,

Gy weet, ik vólg de héld dien ik in 't hart bezinde;

En min in Aulis nóch dien ik in Lésbós minde.

Ifgenia biedt vergeefs my haare hand,

En toegenégenheid; 'k veracht dit onderstand.

ô Droeve razerny! wat komt ge in my te werken?

'k Aanvaard' haar hand alleen om myne haat te stérken;

Op dat ik zékerder, in déze onstéltenis,

Omstoote haar geluk dat my ondraaglyk is.

Dóris.

Wat kan uw haat, wylze onvermogend is, haer deeren?

Waar 't niet veel beter na Myseenen weer te keeren?

Ontwyk de smart die u zyn byzyn lyden doet,

En doof een vlam die gy tóch steeds verbérgen moet.

Erifilé.

Ik wénschte 't, maar, wat smart my zou de ziel doorbooren,

Als ik Achilles roem alhier zou moeten hooren.

't Lót, dat me voert, waar 't wil, wou me échter niet ontslaan.

Het dwong me inwéndig om na déze plaats te gaan.

Het gaf my in, zo ik in Aulis kon geraaken,

Ik zou licht myne ramp dén Griek deelachtig maaken;

Dat van myn ongeluk wel iets beklyven zou

Aan dit gelukkig paar, vereenigd door de trouw.

Nu ziet gy dat myn reis niet is uit lust gereezen,

Om sléchts te weeten wie myne ouders moogen weezen.

Haar trouw zal 't richtsnoer van myn noodlót weezen; ach!

Wordt die volbragt, ik bén verlooren! niets vermag

Myn dood te keeren, die zal uit dit huwlyk spruiten,

En ik voor eeuwig in het graf myn schand besluiten,

Wyl 't hart geen kundschap van myne ouders meer begeert,

Die ik te schandig héb door dwaaze min onteerd.

Dóris.

Ach! hoe beklaag ik u: maar gy moest eerder schroomen.

Erifilé.

'k Zie Agamémnon mét Isigenia komen.

Twéde tooneel.

Agamémnon, Ifigenia, Erifilé, Dóris.

Ifigenia.

Myn Heer, waar looptge, ay zég, wat bézigheid verwékt

De haast die u aan myne omhélzingen onttrékt?

Ik héb myn moeder in haar vreugd niet willen stooren;

Mag ik de myne u niet mede op myn' beurt doen hooren?

Aanschouw tóch eens uw kind, myn vader, ay gedoog

Dat ook myn vreugde mooge uitschitt'ren voor uw oog.

Dat ik u....

Agamémnon.

Wél, myn kind, omhéls, omhéls uw vader.

Kom dóchter, nimmermeer tróf hém uw liefde nader.

Ifigenia.

Wat is me uw liefde waard, wat vreugd genieten wy

Door u te aanschouwen in uw nieuwe heerschappy.

De faam mét uwe magt én grootheid uit de blaazen,

Deed ons van vérre alrê verwond'ren, én verbaazen;

Maar ziende u van na by, mét glórie overlaân,

Vermeerdert myne vreugd, groeit myn verwond'ring aan.

Wat heil is 't Grieken dat het u mag véldheer noemen,

Wat vreugde is 't ons, dat wy op zulk een vader roemen!

Agamémnon.

Een veel gelukkiger, zyt gy myn dóchter waard.

Ifigenia.

Wat schort aan uw geluk? wat is 't dat u bezwaard?

Kan wél een vórst meer heil, óf meer geluk begeeren?

'k Dacht nooit de Goôn daar voor genoeg te kunnen eeren.

Agamémnon.

ô Hémel! moet ik haar haar lót doen weeten? ach!

Ifigenia.

Gy wénd uw aangezigt? gy zucht? wat óf u mag

Ontstellen? gy ziet me aan bedroefd? waar wil dit heenen!

Zyn wy ook buiten last vertrokken van Mysénen?

Agamémnon.

Neen, gy behaagt altyd myne oogen, maar de tyd

Is mét de plaats verkeerd; een wreede zórg bestryd

Myn zinnen.

Ifigenia.

'k Bid, dat gy de zórgen, die u kwéllen

Heer vader, tóch zo lang wilt aan een zyde stéllen.

'k Voorzie reeds, dat ik lang van u beroofd zal zyn.

Schaamt ge u een oogenblik myn vader, (wélk een pyn!)

Te weezen? laat tóch die Prinsés uw téderheden

Niet wéderhouden, 'k héb haar duizendmaal beleeden

De zucht die gy me draagt, én uw genégenheid

Haar roemende, héb ik uw gunst haar toe gezeid.

Wat zal zy uit uwe onverschillendheid vermoeden,

Als dat ik voor had haar mét ydle hoop te voeden.

Dryf eens die droeve wolk van uw gezigt myn heer.

Agamémnon.

Helaas, myn dóchter!

Ifigenia.

Ay vervolg.

Agaménnon.

Ik kan niet meêr.

Ifigenia.

Dat Tróje de oorzaak van ons leed, én onze kwaalen,

Te grond ga.

Agamémnon.

Haare val, zal ik zo dier betaalen.

Ifigenia.

De Góden willen voor u zorgen waar gy gaat.

Agamémnon.

De Goôn zyn doof voor my, in myn bedroefde staat.

Ifigenia.

Men zégt dat Kalchas zal een plégtig óffer slagten.

Agamémnon.

Ach! kon ik haare toorn eer dat geschiedt, verzachten!

Ifigenia.

Zal 't offer haast geschien?

Agamémnon.

Helaas! ons veel te vroeg.

Ifigenia.

Zal 't my geoorloft zyn, dat ik myn béden voeg

By de uwe, op dat men keer de rampen die wy vreezen.

Agamémnon.

Helaas!

Ifigenia.

Gy zwygt.

Agamémnon.

Gy zult, myn kind, gy zult er weezen.

Vaar wél.

Derde tooneel.

Ifigenia, Erifilé, Dóris.

Ifigenia.

WAt zal ik van 't onthaal dat hy my doet

Vermoeden? 'k voel een schrik ontroeren myn gemoed.

'k Vreez dat me een ongeluk van bóven is beschooren,

Gy weet voor wien ik bid, ô Goôn! wilt my verhooren.

Erifilé.

Zyn koelheid, spruitende uit de zorgen die hy neemt,

Heeft die uw hart zo zeer ontstéld? 't is dan niet vreemd,

Al zag men my, helaas! niet anders doen als schreijen,

Die my voor eeuwig van myne ouders zie gescheijen;

Als vreemd omzwérf; én misschien toen ik het licht

Ontfangen héb, nooit kreeg van hén een zoet gezigt.

Wordt door een vader hier uwe eerbiede afgeslaagen,

Gy hébt een moeder, die ge uw hartenleed kunt klaagen,

En welk een ongeluk gy ook beschreijen moogt,

Wat traanen worden door een minnaar niet gedroogd?

Ifigenia.

Ach! schoone Erifilé, 'k wil u niet tégen spreeken.

Achilles byzyn zouw wél haast myn droefheid breeken,

Zyn liefde, zyne lof, myn Vader, myn ontzag,

Vermoogen al te veel op myn gemoed; maar, ach!

Wat kan, wat zal, of moet ik van hém zélf vertrouwen?

Die minnaar vol van ongeduld om my te aanschouwen,

Die niet vertrékken wou van hier, wat dat men deê,

Die ik, op vaders last, kom zoeken hier ter stê,

Die ik geloofde dat mét smart my zou verwachten?

Schynt hy wél na 't genót van myn gezigt te trachten?

'k Héb sints twé dagen dat wy naderden déze oord,

En 't lang gewénscht gezigt, zich aan ons op deed, voort

Hém óver al verwacht, én myn vreezachtige oogen

Zyn al de wégen van heel Aulis door getoogen.

Myn hart vloog snél voor uit om hem te zoeken, daar

Ik na Achilles vroeg wie ik ontmoete, maar

Ik zie hém niet, waarheen myne oogen zich ook wénden.

'k Bén door de drang geraakt van al des légers bénden.

Alleen hém zie ik niet; myn Vader staat bedeest,

En schynt in 't noemen van zyn naam voor my bevreest.

Wat maakt hy? wie zal my 't verward geheim ontwinden?

Zal ik hém ook zó koel als mynen Vader vinden?

Heeft dan de zórg der kryg hun harten my ontroofd?

En in een dag de liefde én min in hén gedoofd?

Maar neen, ik hoon hém mét myne ongeréchte klagten,

Neen Grieken is aan my verpligt voor zyne magten.

Hy was te Sparte niet, als minnaar van Héleên,

Gelyk als de andere, in het eedgespan getreên:

Hy, hy is meester van zyn woord alleen gebleeven,

Van al de Grieken. Ik héb hém alleen gedreeven

Na Tróje, om my alleen, én nérgens anders om,

Begeert hy daar de naam van myne Bruidegom.

Vierde tooneel.

Klytemnéstra, Ifigenia, Erifilé, Dóris.

Klytemnéstra.

MYn dóchter, laat ons voort vertrékken, zonder beiden,

De schande ontwyken die ik ons hier zie bereiden,

'k Weet wat uw Vader zó verzét doet staan, myn kind,

Wyl hy ons tégen zyn bevél alhier bevindt.

Hy, vreezende u te zien door weigering onteeren,

Belaste door deez' brief ons fluks weêrom te keeren;

Maar Arkas miste ons, wyl wy door de duisterheid

Verdwaalden; ik ontfang die daad'lyk zo, bereid

U om te vliên, op dat wy hier geen spót verstrékken.

Achilles liefde is uit, wy moeten straks vertrékken.

Hy weigert uwe trouw, én wil nu dat men wacht

Tot hy van Tróje keere, én 't oorlog zy volbragt.

Erifilé.

Wat hoor ik!

Klytemnéstra.

'k Zie gy bloost om dit verongelyken;

Maar dat een éd'le toorn uw moedigheid doe blyken,

Ik héb de ondankb're zelf myn dóchter toegestaan,

Ik zélf, ik zélf bood hém uw hand in Argós 0aan.

Ik liet my door 't gerucht van zyne daân verblinden,

En dacht, 'k zoude u mét vreugd aan Thétis zoon verbinden:

Maar wyl zyn trouweloos én weifelend gemoed

Zyn 't stam verzaaken durft, én looch'nen 't Gódenbloed,

Waar uit hy sproot, myn kind, zó moeté wy hém toonen,

Wie dat wy zyn, die hy zó schandig zoekt te hoonen.

Vertrék, myn kind, op dat hém ons vertoeven niet

Doe waanen dat men wacht na zyn berouw. Ay vlied

Uit dit gewest. Laat ons met vreugd dit huwlyk staaken.

'k Héb aan uw Vader myn besluit doen kénbaar maaken.

'k Verwacht hém om weêr straks te scheiden, én na de eisch

Zal ik voorts't noodige bereiden tot de reis.

Tot Erifilé.

Mêvrouw, u vérg ik niet, dat gy ons zult verzéllen,

Neen, ons vertrék zal u in liever handen stéllen;

Want uw voorneemen is ontdékt, hoe gy 't vermomt,

En Kalchas is het niet die gy hier zoeken komt.

Vyfde tooneel.

Ifigenia, Erifilé, Dóris.

Ifigenia.

IN wélk een droeve staat, helaas! stélt my die réden?

Achilles weigert my te trouwen? breekt zyne eéden?

Ik keer beschaamd na huis? ô duldelooze spyt!

En Kalchas is 't niet daar gy om gekoomen zyt?

Erifilé.

Mêvrouw, die woorden zyn voor my vol duisternissen.

Ifigenia.

Wilt gyze sléchts verstaan, gy zult de zin niet missen.

't Balstuirig lót, rooft my een Bruidegom, Mêvrouw

Zult gy my héden ook verlaaten in myn rouw?

Gy trokt met my, gy kost myn byzyn niet ontbeeren,

Zal ik dan zonder u alleen mét Moeder keeren?

Erifilé.

Ik wilde Kalchas wél voor myn vertrék eens zien.

Ifigenia.

Waar wacht ge na, Mêvrouw, om hém by u te ontbiên.

Erifilé.

Wilt ge op dit oogenblik naar Argós weer vertrékken?

Ifigenia.

Een oogenblik kan vaak veel twyfelens ontdékken.

Maar 'k zie Mêvrouw, ik sta te stérk op dit vertrék;

'k Had nimmermeer vermoed het geen ik nu ontdék.

Achilles... myn verblyf maakt u maar onverduldig.

Erifile.

My? hoe acht gy my dan aan zulk een ontrouw schuldig?

Ach! die verwinnaar, zo afgryslyk! zo verwoed!

Achilles, die noch rookt van myner vrienden bloed!

Die Lésbós heeft verwoest, zoude ik die nóch beminnen?

Ifigenia.

Ja, ongetrouwe, ja, gy mint hém, én uw zinnen

Zyn, schoon gy 't loochnen wilt door hém alleen bekoord.

Zyne armen rood van 't bloed dier schrikkelyke moord,

Die doôn, dat Lésbós, die verwoesting, zyn de schichten

Waar door de min het vuur wist in uw borst te stichten.

Vér van dat gy om zulk hérdénken fél ontsteekt

In toorn, behaagt het u, wanneer gy daar van spreekt.

En meer dan eenemaal in uw gedwongen klachten,

Waande ik te zien, én zag de grond van uw' gedachten.

Maar myne goedheid schoon, myn oog reeds was verlicht,

Deê straks de blinddoek weer voor myn verleid gezigt.

Gy mint.... wat dwaaling deed me ontfangen in myne armen

Myn mêdeminnares? wat mogt ik haar beschermen?

Verleide! ik minde haar, 'k bood haar nóch héden aan

Myns ongetrouwen hart, maar, ach! ik ben verraân.

'k Zie eind'lyk wat triomf men hier voor my bereide,

Dat gy me aan uwe koets in zeegestaatzy leidde.

Nu ik vergeef u, dat gy uw belangen neemt

Ter harte, als ook 't verlies eens harten, my ontvreemd:

Maar dat gy, weetende wat wérk my was besteeken,

My tot in Aulis toe laat reizen zonder spreeken.

Die snoode opzoeken, die zyn trouw zo schélmsch verraadt,

Ontrouwe, kan ik u vergeeven déze daad.

Erifilé.

Ik sta verzét, dat ik my hoor die naamen geeven;

Maar om ze te verstaan bén ik nóch onbedreeven;

En 't Gódendom 't geen lang my tót zyn straf verkoor,

Verburg tót héden noch die naamen aan myn oor.

Dóch uwe liefde doet my uwe drift verschoonen:

Wat wilt gy dat ik u zou zéggen, óf vertoonen?

Hoe? kunt ge vreezen dat voor Agamémnons zaad,

Achilles stéllen zou een dóchter zonder staat,

Of naam? die maar alleen weet dat zy is gesprooten

Van 't bloed, 't geen door zyn kling hy wénscht te zien vergooten.

Ifigenia.

Gy triomfeert dan, wreede én tróst my in myn druk?

Ik was noch niet bewust van al myn ongeluk.

'k Hoor u uw' ramp, én myn gelukken niet verhaalen,

Als op dat gy van my te meer zoud zeegepraalen.

Dóch al te driftig is de min die in u woont.

Die Agamémnon die ge in my te hoonen, hoont,

Gebiedt de Grieken, is myn Vader, my genégen;

Myn ongeluk zal hém meêr dan my zélf beweegen:

Myn traanen hébben hém alrêe bewoogen, ik

Zag zyn gezucht, hoe zeer bedékt, déze oogenblik.

Helaas! ik dorst in zyn onthaal zyn droefheid doemen,

Beklaagen my van hém, én koel zyn liefde noemen.

Zésde tooneel.

Achilles, Ifigenia, Erifilé, Dóris.

Achilles.

HEt is dan waar, Mêvrouw, 'k vind u dus onverwacht?

Ik hield het gansche heir van misverstand verdacht.

Hoe? gy in Aulis? gy? daar Agamémnon héden

't Nóch heeft aan my ontkend? hoe komt g'er? om wat réden?

Ifigenia.

Myn Heer, ontstél u niet, myn komst zy u geen pyn.

Ifigenia zal niet lang in Aulis zyn.

Zévende tooneel.

Achilles, Erifilé, Dóris.

Achilles.

ZE ontvlugt me! waak ik ook? is 't waarheid, of zyn 't droomen?

Wat zé van rampen komt op nieuw my óverstroomen?

Mêvrouw, ik twyfel of Achilles zonder van

U fél gehaat te zyn zich hier vertoonen kan?

Maar 'k bid, zo gy de béde eens vyands kunt gedoogen,

Die eertyds was mét zyn gevangene bewoogen,

Gy weet wat réden haar in Aulis voert, gy weet...

Erifilé.

Wél hoe? weet gy zulks niet, myn Heer, gy, die haar deed

Haar reis verhaasten, én haar hérwaards hébt doé kómen,

Wyl gy op 't hévigst door haar min waart ingenoomen,

Achilles.

Mêvrouw, 'k bén sints een maand vertrokken van dit strand,

En hier op gisteren eerst wéderom geland.

Erifilé.

Hoe? toen haar Vader na Mysénen heeft geschreeven

Heeft uwe liefde hém daar toe niet aan gedreeven?

Gy, die de aanminnigheên zyns dóchters aanbid, én...

Achilles.

My kwam nooit vreemder zaak te vooren; ik bekén,

Mêvrouw, indien dat myn besluit had stand genoomen,

'k Was lang Ifigenie in Argós voor gekomen.

In tusschen vlied men my; wat héb ik tóch misdaân?

Elk ziet me als vyand, zo het schynt, in 't léger aan.

Wat zég ik? is myn liefde op 't krachtigste noch héden

Van Kalchas, Néstor, én Ulisses niet bestreeden?

Zy gaven na my dócht te kénnen, zo myn zin

Na glorie hélde, moest ik afstaan van myn min.

Wat onderwind men zich, wat meent men te voltrékken?

Zal ik aan 't léger dan alleen tót spót verstrékken?

'k Moet dit geheim uit hén verstaan; vaar wél, Mêvrouw.

Achtste tooneel.

Erifilé, Dóris.

Erifilé.

GOôn! die myn schande ziet, waar bérg ik my van rouw?

ô Trótze! u mint men, én gy mort? gy durft noch klaagen?

Ach! moet ik dan uw smaad, én glory téffens draagen!

Veel eer... maar Dóris, óf 'k héb my vergeefs gevleid,

Of eenig ongeluk is reeds voor hén bereid.

Neen, hun geluk is noch niet zéker; ik héb oogen.

Ifigenia wordt gewisselyk bedroogen;

En zy verbergen 't aan Achilles. Het gezucht

Van Agamémnon geeft myn hoop te ruimer lucht.

Ach! wil het noodlót zich by myne haat vervoegen,

'k Zal voordeel trékken uit Achilles ongenoegen.

'k Zal, hélpt de Hémel my sléchts eenmaal in myn zaak,

Alleen niet weenen, én niet stérven zonder wraak.

Einde van het Twéde Bedryf.

