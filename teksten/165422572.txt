

 -->

Op het treurspel Van Abradates en Panthea,

Berymd door Mejufvrouw Maria de Wilde.

WAt Pen kan als 't behoord uw kloek vernuft afmaalen?

ô Maagd! die weer een proef uws schrander breins vertoond,

Waar in Pantheäs trouw na waarde word beloond,

En Abradates van zyn lot komt Zeegenpraalen.

Zo moet de deuchd altoos weer vrolijk adem haalen,

Of schoon zy door de nijd en laster word gehoond,

Haar God'lijkheid houd stand, die word in 't eind bekroond

Met de overwinnig, die geen sterv'ling kan bepaalen.

De al oudheid stoft' niet meer op Sapphoos vlugge geest,

De Wilde schoeit haar zang op aangenaamer leest,

En toond de schranderheid van haar verheeve zinnen.

Met recht verdiend uw Naam een eeuwig durende eer,

Die door uw konsten zig van tyd tot tyd vermeer,

Op dat me uw kruin bekroon als een der Zang - godinnen.

F.H. Wetstein.



 -->

Op het treurspel Van Abradates en Panthea,

Berymd door Mejufvrouw Maria de Wilde.

Klinkdicht.

O Hollands roem! en praal van 't machtig Amsteldam;

In Ets-, in Teeken-, en in Schilderkonst ervaaren,

En 't cierlyk Naaldewerk, als 't hand'len van de snaaren;

Gepaard met Stemmuzyk, tot gloory van uw stam.

Gy toond den rechten aard, uit wien ge uw oorsprong nam,

Die de Outheen steets beschouwd, die zo veel wondren baaren,

Dat gy genoopt wierd, om uw Poëzy te paaren,

Met zo veel konsten, als uw Leerzucht reeds bekwam.

Gy voerd ons ten Tooneel een voorbeeld, om te toonen,

Hoe men den echten staat met liefde moet bekroonen,

Die zelf tot in de dood altoos onwrikbaar staat.

Hoe de ondeugd op Panthé haar gal en pylen spilde,

Die steeds stant vastig bleef, verbeeld ons hier de Wilde;

En liefde, en dapperheid, en trouw in Abradaat.

H. Vande Gaete.



 -->

Op het treurspel Van Abradates en Panthea,

Berymd door Mejufvrouw Maria de Wilde.

LAat vry den Waereldling zig steeds in wellust baaden,

Het is een beeter wit waar op een maagd hier mikt:

De Wilde kan haar lust met weetenschap verzaaden,

Waar door zy hier Panrhé haar kuysche liefde wikt

Met die van Abradaat, en uit dit eveuaaren

Leert gy ô eed'le spruyt, hoe dat die liefde moet

Het voorwerp zyn, zal ooyt een heilig vuur in 't paaren

Doen blaaken de echtgenoot door een onlesbre gloet.

Myn pen die schiet te kort u glory te verbreiden,

O Roem van Gysbrechts stad! Ja paerel van ons land

Myn Zangster is te zwak uw luister te verspreiden,

Zy ziet hoe Phebus zelf van graagheid waatertand,

Om u het blonde hoofd na waarde te vercieren,

Ten teeken dat u brein verdiend zyn Lauwerieren.

P. Kool.



Op het treurspel Van Abradates en Panthea,

Berymd door Mejufvrouw Maria de Wilde.

HOe liefde, trouw, en deugd, stantvastig tot de dood,

Het heilige Echtverbond, vereewigen na 't leeven:

Hoe Abradates en Panthea, deerlijk sneeven,

Toond ons de Wildes spruit, in Poëzy. Hoe groot

Is haar begeerte? om aan den waereldling te toonen,

Een voorbeeld, hoe men de Echt met liefde moet bekroonen.

Altyd de zelfde.



 -->

Op het treurspel Van Abradates en Panthea,

Berymd van Mejufvrouw Maria de Wilde.

DE Heer de Wildes Cabinet,

Beroemd door het geheel Europe,

Dat elk voor niet hier kennis koope,

Die maar zijn hart tot wijsheid zet;

Wyl hy doorluchtige verstanden,

Geeft vlakker en gebaander spoor,

Ter kennisse van volkren, landen,

En leid haar dus tot Pallas choor.

Hier sietg' in munt de aloude zeeden,

Haar tempelen, zo rijk en groot,

Haar Eere-zuilen, na haar dood,

Palleizen nu ten puin vertreeden,

Haar Offeren haar Zegepraal,

Haar Pracht, haar heerlyke cieraaden,

Haar rooff, en dartle praalgewaaden;

Dit toond de Wilde u altemaal.

Zijn schrandre telg, wiens rijp verstand

Steeds doeld op ryke wetenschappen;

Beklimt dees heerelijke trappen,

En strekt een roem voor Nederland:

In 't àangenaam gespeel der snaaren,

In 't konstig werken met de naald,

En 't heerlyk tekenen ervaaren,

En volle lof in Ets-konst haald;

Of aangenaame schilderkonst,

Zo ryk van kleuren en cieraaden,

Die lieflijk kan het oog verzaaden,

En trekken iders hart en gonst;

En Poësy, die twee gespeelen,

Gestrengeld 't zamen hand aan hand,

Die iders zielen konnen streelen

En binden met een zachten band.

Die Poëzy toond u naa 't leven

't Verwonderlijk en vremd verhaal,

In Heerelijke stijl en taal,

En aangenaame trant geschreven;

Hoe trouw en liefde onwrikbaar staat,

Van twee doorluchtige eensgezinden,

In hun, die tot de dood beminden

Panthe met haaren Abradaat:

Haar Abradaat, die 't al vertoonden,

Wat een getrouwen Veltheer voegd,

Terwyl de Vorst geheel vernoegd,

Ziet wat al deugd dien Held bewoonden:

Die blonk vol moed en dapperheid,

Terwyl zijn zwaard schetst tafereelen

Vol bloed geschaard op bekkeneelen,

En 't oorlogs-veld met doon bespreid.

Maar deze dapperheid bekoopt

Dien braven Vorst met lyf en leeven;

Dat hy voor Cyrus graag wil geeven,

Terwyl Panthee vast vreesd en hoopt,

En wacht haar Ega met verlangen,

Zy sucht omt afzijn van dien Held,

Die ze als verwinnaar uyt het veld,

Met volle vreugde hoopt te ontfangen:

Maar ach! Zy derft haar Abradaat,

Omarmt zijn koude en kille leeden,

Gesneuveld in zijn dapperheeden,

En mist haar troost, haar toeverlaat,

Terwylze haar blanke dolk ontbloot,

Door rouw en droef heid aangedreeven,

Om dat zy met haar man wil sneven,

En schreyend 't hoop'loos hart doorstoot.

O deugd! vol gloed en hemel straalen,

Wel eewiger geheugen waard,

Zo lang de Zonne rend om de aard,

Zo lang den mensch zal adem haalen,

Zo lang daar trouw op d'aardboom woond,

Zo lange zal men van u melden,

ô Kroon en voorbeeld van de Helden!

En vrouw die trouw en liefde toond!

Haar voetster swymd op dat gezicht

Van droefheyd en van bange rouwe,

Om't deerlyk lot van Heer en Vrouwe,

En mist al quynend' 't levens-licht.

Vorst Cyrus staat geheel bedeest,

Om deeze trouw en dapperheeden,

Beveeld een tombe daar ter steede

Te stichten, daar m'haar roem op leest.

Zo schetst de Wildes telg, wat naam

Opregte liefde en trouw verwerven,

Hoe heerlyk het doorluchtig sterven

Gekroond werd door de schelle faam.

Het lust haar leerende te stichten,

Terwyl haar Poësy elk streeld,

En toond wat iders plicht verbeeld,

Wel waard een krans van hemellichten.

Vergeeef dat dit myn veder maald,

Door uwe glans alom bescheenen,

Daar ik myn licht van durfde ontleenen,

Die steeds zo mildelyk op my straalt.

Gaa voort met gouden ink te schryven,

ô Dochter van den Helicon!

Uw poësy straald als een Son,

Die met uw lof altyd zal blyven.

P.v.d. Berge



Vertooners,

Cirus, Koning van Persien.

Mazares, } Persiaansche raaden.

Oretes, } Persiaansche raaden.

Araspes, Gunsteling van Cyrus.

Charkas, Vrind van Araspes.

Artabasus.

Gobrias.

Abradates, Koning van Suse.

Panthea, Koninginne van Suse en slavinne van Cyrus.

Egeus, Vertrouwde van Abradates.

Clelia, Voetster van Panthea.

Rey van Priesteren.

Stomme.

Rey van Soldaten.

Lyfwagt.

Dienaars van Abradates en Panthea.

Het Toneel is binnen en buyten 't Hof van Cirus, en aan de rivier Paktolus.



Abradates en Panthea.

Treurspel.

Eerste bedryf.

Eerste toneel.

Araspes, Charkas.

JA Charkas, haer gelaet is oorzaak van veel zaeken,

Die ik u heeden als myn vrint bekent zal maeken,

Den Kooning Cirus, die my als zyn afgezant,

Zond na Assirien, om in zyn vyands land

Eens overal te zien hoe dat men 't daer al maekten,

Gaf my geleegenheid, dat ik, in 't hof geraekten,

Daer Abradaet gebied, te Suse en zyn Panthee,

Ik hield my daer, terwyl Vorst Abradaet op zee

Of over lande reisde om 't hooft der Bactriaenen

Te spreeken, en hem tot zyn hulp en bystant maenen.

't Gebeurden onderwijl, dat 's Konings bedgenoot

Van myne komst vernam, en my by haar ontbood,

Maer wyl ze sprak, ik zag haer blanke en schoone leden,

'k Wierd opgetoogen, 'k gaf geen agt op haere reeden.

'k Wierd blind, en spraekeloos, dog na een oogenblik

Weer ziende en spreekende, niet egter zonder schrik,

Ontsteltenis, dee my haer zoete reên vergeeten,

In plaets van antwoord deede ik haer myn liefde weeten,

En klaegden dat ik door haer oogen was gewond,

Maer eer het laetste woord nog was uyt myne mond,

Begon de toornigheid in haer gezigt te blaeken,

En zy gebood my voort dees dwase reên te stacken,

Veragten alles wat ik sprak tot haere lof

En banden my een wijl uyt Abradates hof,

Tot, na ik dikmaels haer myn min had aan doen bieden,

Gewaer wierd, dat myn wil dog nimmer zou geschieden.

Dan op een ander wys, de Goôn in deesen tyt

Begunstigden myn wit, Vorst Cirus in den stryt

Versloeg al d'Assiriers, en nam de rest gevangen,

Panthea, hoort dees maar, met nat bekreeten wangen,

En kermt om Abradaet, haer lief en waerden man,

Geen ander mensch riep zy, die my vertroosten kan.

Helaes? waer mag hy zyn terwyl wy eenzaem klaegen,

En zugten om 't verdriet van deese nieuwe plaegen.

Charkas.

Zoo gaet het veeltyts, en daer gy u in verheugt,

Dat streekt een ander tot verdriet en ongeneugt;

Maer nu den uytslag, en hoe staekten zy haer klagten?

Araspes.

De droefheid nam geen end en bleef haar in gedagten;

Maer ik nam vast myn tyt en haet en liefde waer,

En maekten alles, tot myn reise herwaerds, klaer;

Dit deede ik stil, en liet myn dienaers hen bereiden,

Om in den morgenstont my na het Schip te leiden

Met een bedekte buyt, want zelf de Koningin,

Panthea, wist ook niet, wat ik had in den zin:

Nu wyl den avond viel, begost elk een te slaepen,

Behalven ik (in 't hof) om vroeg weer in de waapen,

En by de hand te zyn, de duysternis verdween,

Panthea lag in rust, geen mensch was op de been.

't Wierd endlyk tyt, dat ik myn wenssen zou volvoeren,

'k Zag haer een tyt lang aan, gelyk de jagers loeren

Op eenig wild, daar zy op hoopen, om hun boog

Wel regt te spannen, op het doel wit van het oog

Op datze zig niet zelf in 't schieten quetsen moogen;

Ik loerden meede zoo op haer twee glansryke oogen,

En dagt, hoe 'k zonder my te branden aan dien gloed

Beginnen zou, myn roof te schaeken, ik greep moed,

En liet die schoonen tyt niet zonder vrugt vertrekken,

'k Ging, om haer zaghjes uyt de zoeten slaep te wekken,

Myn volk stond vast beneên, en wagten op myn woord

Panthee ontwaekte, en riep, helaes! ik word vermoord.

Ach trouwe voedster, kom! ach helpt, u Koninginne,

En op dit naer gerugt komt dese voetster binnen,

En zogt, maer al vergeefs, Panthea by te staen,

De liefde, was myn schild, niets kon my teegen gaen.

Toen quam ik met myn schat de trap af na beneeden,

En raekten uyt het hof, de voedster roept, geeft reeden

Hoe gy dit durft bestaan, zal dan de Koningin

U strekken tot een roof en werden u slavin.

Wilt gy haar dooden, schelm, men zal het schelmstuk wreeken.

Dus riepze, en Panthee die wou, maer kon niet spreeken.

'k Had haer in d'armen vast, en droegze na het strand.

Ach! rukt men zoo Panthee van 't Vorstelyk ledekant.

Goôn riepze, vol van angst, maar eerze kon bedaaren,

Zoo waren wy alree een stuk weegs heen gevaaren,

Toen was myn hart gerust in alle swarigheên,

Maer 't gantse Susen was vol droefheid en geween,

En zogt haer Koningin, die niet meer was te vinden.

Nu, wyeen langen tyt gedreeven door de winden,

Geraekten endlyk aan de Persiaanse kust

Met al den schat.

Charkas.

Wel, en gy zyt dan nu gerust,

Met u geschaekten buyt.

Araspes.

O neen, de min doet zorgen,

In een verlieft gemoed lyd altyt vrees verborgen,

Myn vrees is grooter hier, dan in myn vyands land,

Want zo haer haet nog duurt, zy helpt my ligt van kant,

'k Vrees ook, zoo Cirus haer komt eenmaal aan te schouwen,

Door haere schoonheid, daerze veel op mag vertrouwen,

Haar ongelyk aanstonts zal wreeken, en.... maar zagt,

Kan ons hier imend ook verspieden onverwagt,

Dit zal ik u alleen versoeken, of ge iets hoorden

Van 't een of 't ander, dat den Koning zig verstoorden,

Dat gy my waerschoud, als u allertroutste vriend,

Zoo ik by u dees naam myn leeven heb verdiend.

Charkas.

Zou nu Araspes aen myn vrintschap twyfflen konnen,

Ik zal ten einde doen, gelyk ik heb begonnen,

Vreest nergens voor, en weest op myne trou gerust,

Geen ongeluk zo groot, dat onse vrindschap blust:

Maar nu 't zal tyd zyn dat wy gaan, wyl zig de menschen

Bereiden, om de Vorst geluk en heil te wenschen.

Araspes.

Wel aen vertrekken wy, ik zal aen myne kant

Myn trou betoonen waar ik kan, daer is myn hand.

Vaer wel, tot dat wy weer malkander moogen spreeken.

Charkas.

Vaer wel, ik laet u noyt in ramp of droefheid steeken,

Al 't hof verschijnt, ik zie den Koning met zijn stoet,

Wy gaan hem met ontzag eerbiedig te gemoet.

Tweede toneel.

Cirus, Mazares, Oretes, Artabazis, Araspes, Soldaten, en gevolg van Lyfwagt, Charkas.

Mazares.

O Zeegenryke Vorst, wiens naam op alle tongen

Zal werden uitgespreid, en uwen lof gezongen,

Wy trouwe dienaers van u groote Majesteit,

Wy wenschen u al t'zaem geluk in deesen tyt,

En welkom uyt 't gevaer, waer in ge u hebt begeven,

Tot welstant van u ryk. Lang moet ge, ô Koning, leeven,

En al u vyanden doen beeven voor u kragt,

En hen gevoelen doen u dappere oorlogsmagt.

Wy wenschen u geluk met uwe ryke glori,

Nu vers verkreegen weer d'Assirischen victori,

Een ryken buyt, zoo veel gevangens, zoo veel goud,

En silver, als men ooyt ter wereld heeft beschouwd.

Wie moet niet op u daên, ô groote Cirus roemen,

De nyd zit stil en sust, en vreest u naem te noemen,

Om dat de waerheid haer natuur beklappen mogt,

Terwyl de goede faem u lof brengt door de logt,

Op snelle vleugels, van geen haeters na te speuren;

Dus moet, o groote Vorst, u niet als heil gebeuren:

Elk roep met my, lang leeve Cirus, door zyn daên,

Tot hy zyn vyanden doet al ter needer slaen.

Hy leeve, om zyn ryk voor onheil te bewaeren,

Zyn onderdaenen te regeeren veele jaeren.

Alle gelyk.

Lang leeve Cirus, door zyn daeden, dat de faem

Gestaeg zyn lof trompet, en roem zyn groote naem.

Cirus.

Opregte vrinden, en getrouwe onderdaenen,

Myn lyf beschermers, die in zugten, en in traenen

Altyt de zelfde zyt, en my in ongeluk,

Zo wel als in geluk hebt by gestaan: myn druk

Was ook de uwe, 't welk gy alle hebt doen blyken,

Door uwe hulp en deugt heb ik veel Koningryken

Gewonnen, dit ben ik aan u verschuldigt: 'k zal

Myn gunst u toonen, en gy zult ook over al,

Zo ver myn land zig strekt, u hof en lustplaets vinden,

En neemen u vermaek waer 't u gevalt, myn vrinden.

Maar laet onstempel waerds ons spoeden om de Goôn

Te danken, voor dat wy ons spiegelen in al 't schoon

Verkreegen, door haar gunst, en onse dappre handen;

Laet ons dan voor Jupyn een offervuur doen branden,

En storten voor 't altaer gebeeden als voorheên,

Men roep de Priesteren, en al het volk by een,

Om 't reuk werk, en al wat in dienst voor onse Gooden,

Tot dankbaerheid vereist, en wat ons is van nooden.

Een yder tooyt zig op, gelyk men is gewoon,

Met mirtekransen, om den tulband heen, en schoon

Met Paerlen, en Gesteent verciert aen 't hooft, de handen

Met gulde Scepteren gevult, en zilvre banden

Omwonden, alles tot cieraad, en plegtigheid

Men vang dan aen, en maek dat alles werd bereid.

Gy Heeren volg my, en wilt myne zy bekleeden

En na dees toestel, voort na 't heylig offer treeden.

Voorts, als de Zon is aen het ondergaen, en dat

Men 't offer staekt, zoo wil ik myn verkreegen schat

Bezien. 'k Hoor dat Arasp, de schoonste aller vrouwen,

My als Slavinne heeft gebragt, dog haar te aenschouwen

Zal niet geraeden zyn, misschien zoo ik haar zag

Gaf ik my over aen haer min, zelf deesen dag.

Maer nu een yder gaet zig dan om 't schoonst vercieren,

En helpt ons liever, nu dees blyde feestdag vieren,

Ik wil dat yder een zig daer ook vinden doet,

En met eerbiedigheid het heilig altaer groet

Laet ons ten offer ons vervoegen voor de Gooden,

Jupyn bedanken, en 't begraven van de dooden

Bezorgen, naderhand zoo zal men al den schat

Van Gout en Zilver gaen bezien, en alles wat

Assiriën ons liet: gevange Koninginnen,

En helden, nooyt gewoon als altyd overwinnen,

Die zyn in onse magt als slaven, om myn stoet

Te cieren braef van leên, als leeuwen zoo verwoed

In 't aenzien, en van hart grootmoedig, zonder vreesen

In allerley gevaer, al zaemen uytgeleesen,

En dappre helden, die zig queeten zoo opregt

Als eerlyk, voor hun land, kloekmoedig in 't gevegt.

Ik wil ook dat men hen, niet zal als slaven agten,

Maar vrinden, om hun lof, en spannen alle kragten

In 't werk, om yder een te eeren na waerdy.

Oretes neem dees last op u, Araspes gy,

Bewaer Panthea, maer geeft haer geen stof tot klaegen.

En wilt u in haer dienst beleeft en willig draegen.

Wel aen, kom laet ons gaen, men wagt misschien ons al

By 't Offer, dat men voor de Gooden slagten zal.

Alle gelyk.

Lang leef de Vorst, lang moet den grooten Cirus leeven,

Die ons tot vader van de Gooden is gegeven.

Oretes.

Wy staen gereet te doen al wat de Vorst gebied,

En dankbaer dat van hem ons zoo veel eer geschiet.

Mazares.

't Is alles vaerdig om op 's Majesteits gebooden

Het heilig offer te voltrekken voor de Gooden,

Die desen grooten dag begunstigen.

Cirus.

Wel aen,

Men steeke de trompet, en doe de trommel slaen,

Terwyl wy ons met pragt, en op het cierlykst kleeden,

Myn hofstoet ga met my, gy Lyfwagt houd beneden,

En voor de Hofpoort nog een weynig tyts de wagt,

Tot onse komst.

Lyfwagt.

De wil des Konings werd volbragt.

Alle binnen.

Derde toneel.

Cirus, Araspes.

Araspes, 'k heb u als myn waerdste vriend betrout

Een slaefse Vrouw, zoo schoon, als imant heeft beschout;

Maer ziet dat gy haer houd gelykse u is gegeeven,

En laetse na haer lust gerust en eerlyk leeven.

'k Hoor datse kuys is, en een groote vyandin

Van schanden, en van ongeoorloofde min,

Wagt u, haer in haer eer in 't allerminst te krenken:

Laet haer gerust haer staet beweenen, laetze denken,

Troost haer, zoo 't mooglyk is, in 't reeds geleeden leed;

Dog ziet voor al, dat gy u pligten niet vergeet.

Araspes.

Ik ben, o groote Vorst, zoo veel geluk niet waerdig,

Als gy my heeden gunt, 'k zal ook bereid en vaerdig

U wil opvolgen: heeft de Vorst wel ooyt dien schat

Gezien die hy my geeft te bergen, 'k oordeel dat,

Zoo maar den Koning zag de minste van haer gaeven,

Zyn Majesteit wierd zelf een van haer minste slaeven.

'k Beken, toen ik haar 't eerst zag zitten in haer tent,

Met al haer Juffers, zy zig regten over end,

Dat ik gewaer wierd wie de kroon der reye spanden;

Dit was Panthea, die 'k u hier met eygen handen

Geleevert heb; zy was zeer droevig en beschreid,

Beweenden 't ongeluk, dat haer nu was bereid;

Maer door haer traenen blonk de glans van twee schoone oogen,

Veel schooner, als de Son, aen 's heemelsblauwe boogen.

Zy stont als een Godin, in 't midden van haer stoet,

Dus sprak ik teegens haer, na eenen diepen groet:

Roemwaerde Koningin, wat doet u heden treuren,

Kan aen u schoonheid nog verdriet en ramp gebeuren,

Wie zou zoo wreed zyn, die met uwe ramp niet zou

Bewoogen werden door uw traenen, schoone Vrou,

Zeg my wat is het dat uw zugten doet en klaegen,

Ik zal, zoo 't mooglyk is, u smerten helpen draegen.

Ach! sprakze, wyl 't gezigt van traenen overstraelt,

Gy weet dat Cirus over ons nu zeegenpraelt.

Wy zyn vast door zyn magt vermeestert, en verslagen,

Hoe moogt gy na de reên van myne klagten vraegen,

Dog, al die droefheid, valt my half zoo swaer, nog niet,

Als 't afzyn van mijn man, helaes! een swaer verdriet,

Ach was ik niet zoo ver van Abradaet gescheyen!

En dus al zugtende, begonze weer te schreyen.

'k Zogt haer te troosten in haer droefheid en elend;

Dies zeide ik tegens haer: de Vorst die my hier zend,

Zal u 't verlies van Abradates weer vergoeden,

't Is Cirus, die u zal voor verdre rampen hoeden:

Een Koning zo beroemt, van schoonheid als van naem,

Ja weergaloos van deugt, en magt, seer aengenaem

Van tael, dien Cirus zal u haestig doen vergeeten,

't Geen anders, door de tyt, zeer langsaem werd versleten.

Dien Koning zal u doen veragten, door zyn min,

Die gy onweetende verheft in uwen zin.

Kom dan, o Schoone, gaet met ons, ik zal u brengen

Daer geene Gooden uwen ondergang gehengen:

Maer wat ik tot haer hulp en troost te zaemen bragt,

Niets was 'er dat haer deede ophouden van haer klagt.

Toen heb ik met geweld haer met my hier doen koomen:

Deed ik hier quaelyk aen vergeef my.

Cirus.

Wilt niet schroomen,

'k Vergeeft u, en om u te toonen hoe ik 't meen,

Zoo zult gy hoeder zyn van haer aenminnigheên.

Ik zag haer nooyt, dog als ik haer quam aan te schouwen,

Wyl't my gebeuren mag, het zou my namaels rouwen,

Dat als het mooglyk my niet beuren mogt, ik my

Niet weer ontslaen kon van die zoete slaverny.

Kom gaenwe, want de tyt verloopt die ons moet leiden

Na 't heilig Tempelchoor.

Araspes.

Wy volgen van ter zeiden.

Vierde toneel.

Panthea, Clelia.

WY zyn dan Clelia, helaes! gevangen, laet

Ons zaem beweenen onse jammerlyken staet.

Ag! was ik dood, terwyl ik nooyt die vreugt kan wagten

Van weer te zien 't wit van myn zinnen, en gedachten.

Clelia.

Neen, leef Mevrou, en laet ons hoopen op een tyt

Dat gy weer uw verdriet en ramp te booven zyt,

En weer ontbonden moogt uw Abradaet aenschouwen,

Ei laet ons moed, Mevrou, in onse droefheid houwen,

Toont wie gy zyt, ik zal u bystaen in de nood,

Ja schoon gy sterven wilde ik ga met u ter dood,

Panthea.

Ag! Clelia, u trou is my altyt gebleeken,

Gy hebt my nimmer in myn droefheid laeten steeken,

Maer in myn ongeluk getroost en hulp getoont,

Uw groote deugt zal ook niet blyven onbeloont;

'k Heb moeds genoeg, maer 't hert dat moet zig wel eens sluyten,

Wanneer ik denk om al myn vrinden, die nu buyten

Myn oog zyn; ag! en dat ik mis myn waerdste schat,

Myn Abradates, die myn ziel verkooren had:

Dog die gedagten doen my egter niet verslappen,

Om zyn groothertigheid, en voorbeeld na te stappen,

Ja hoe ik meerder denk om Abradaet, hoe meer

Ik moed schep in myn druk, hoewel het hert is teer

In ongeval, en kan zomtyts niet van zig wenden

Teschreyen in verdriet, en jammerlyke elenden:

Al zyn wy voor de dood niet bang, wy zyn geen stael;

De rotzen werden nog wel week, en 't hart metael.

Clelia.

Mevrou, geen mensch kan zo hier op de werelt leeven,

Die niet eens zugt, wanneer hem reden werd gegeeven,

Dat is natuurlyk, en gy hebt u deel daer van.

Panthea.

't Is waer, 'k ly ook zoo veel als ik verdraegen kan,

Geduldig myne tamp, met myn voorgaende leeven

Te bannen uyt myn zin.

Clelia.

De Gooden willen geeven,

Dat al u quelling, die gy u voorspelt hebt, mag

Verdwynen als de nagt, voor 't opgaen van den dag:

Zoo zal u deugd en moed de bitze nyd verduuren:

Zoo leeft myn Koningin tot troost der nagebuuren

En uwe naem zal nooyt verdwynen door de tyt,

Maer zelf nog leeven als gy lang gesturven zyt.

Panthea.

Om myne naem en faem onsterffelyk te maeken,

Daer heb ik lust toe, en daer hoop ik toe te raeken:

Dat dood, en leeven my niet anders als tot eer

En lof mag strekken, dat is al wat ik begeer:

Maar laat ons denken wat ons hier kan overkoomen,

Ons als gevangene, staet veel gevaer te schroomen

En zyn myn vrinden dood, en staen wy hier alleen,

Dan schiet niet over, als haer moedig na te trêen,

Na alle rampen zoo veel droefheid, en elenden:

Dog zoo 't de Goôn gelieft, my zoo veel goeds te zenden,

Dat ik myn Abradaet, myn waerde man, met rust,

Nog eenmael voor zyn dood mag zien, om zoo myn lust

Te boeten, dat ik hem mag in zyn graf verzellen,

Wat vreugt genoot ik dan, ik zou my nimmer quellen,

In dees myn slaefsche staet, ja 't Persiaense juk

Dat viel my ligt, zoo ik mogt hoopen zulk geluk.

Clelia.

Elk mensch heeft zynen aerf, den eene sterft met vreugden,

Een ander roemt nog op het doodbed van zyn deugden,

En wil niet aen de dood, maar sterft gemeen en laf,

Een ander gaet weer groots en moedig in zyn graf,

En nog een ander zal het weinig scheelen kunnen,

Wat dood de Gooden hem op 't lest eens willen gunnen:

Maer gy, Mevrouw, gy wenst te sterven zoo gy leeft,

Waer door gy yder een een wakker voorbeelt geeft:

Dog laet een braeve dood u niet te haest verleiden,

Wens liever nog een tyt waer in ge u moogt verblijden.

Panthea.

Die hoop, ô Clelia, is ydel in myn zin.

Clelia.

De vrees, Mevrou, daer steekt geen nut, of voordeel in:

De hoop is zoeter, en in hoope moetmen leeven;

Wat kan een droevig hert dog meer genoegen geeven:

Dat tussen hoop en vrees niet weet wat vreeslyk quaet

Het overkoomen kan, zoekt by de hoop nog raed.

Panthea.

Ag! Clelia, 't is ligt van zulk een zaek te spreeken

Wanneer men onbeschroomt mag leeven, niet versteeken

Van 't goed geluk, maer die zig vind in zulk een staet

Als ik, gevangen, en als een slavin gehaet,

Moet vreesen, of maer na een eerlyk sterfuur haeken;

Een loffelyke dood kan ons gelukkig maeken:

Maer 't wort al tyt dat wy eens staeken onse reên,

Gaet hoort eens hoe 't 'er gaet, ik zal myn swakke leên

Terwyl wat rusten doen, en zoo ge iets quam te hooren,

Doet my het weeten, en laet niemand my hier stooren.

Clelia.

Ik ga, Mevrou, en keer weer met een blyde maêr.

Panthea.

Dat geef de Heemel, en maek uw gedagten waer.

Clelia binnen.

Vyfde toneel.

Cirus, Araspes gevolg, Panthea.

MYn lyfwagt, ga en laet my met Araspes spreeken,

Hoe zyn wy hier alleen, waer is Panthee geweeken.

Binnen.

Heb ik niet deese plaets, tot haer verblyf gestelt,

Waer is zy nu dan.

Panthea.

Ag! hier staet, ô braven helt,

Hier staet, ô groote Vorst, Panthea uw slavinne

De Vrou van Abradaet, en Susens Koninginne,

Die schoon zy is gevaên, de moed niet vallen laet;

Maer als een krygsheldin hier voor uw oogen staet,

Hoewel de traenen, die vast biggelen langs myn kaken,

Gedagten van een slegte onosele swakheid maeken,

'k Ben egter in myn staet, en slaverny te vreên,

En wens niet anders, als om maer te zyn alleen,

Indien zyn Majesteit geliefde my te gunnen

Dees plaets met myn vertroud en dat my niet zou kunnen,

Beletten; dit is 't geen dat ik verzoek; dog al

Begeer ik, 't geen de Vorst het best gelieven zal;

Ik agt zyn wil een wet, waer aen ik my zal binden,

Opregt en trou, gelyk men my altyt zal vinden,

Schoon gy mijn vyand zijt, en ik u tot een buyt

En roof verstrekt heb, ik neem egter een besluyt,

Niet uyt lafhertigheid, of om mijn dood te vreesen,

Maer grootsheid, dat ik als slavin u trou wil weesen.

Al kost ik door uw dood my met verraed zien vry,

Ontbonden van de Persiaense slaverny,

'k Zou zulk een vryheid niet begeeren; myn geweeten

Moet ook gerust zijn, dat ik my heb wel gequeeten;

'k Wil liever sterven, als dat ik u zou verraen:

Het was geen eer genoeg om zoo te boek te staan.

Cirus.

U edelmoedigheit, en cierlijkheid in 't spreeken,

By al de Schoonheid die in u komt uyt te steeken,

Doet my al u versoek, 't zy wat het weesen mag,

Goedwillig toestaen: ik beloof u na dees dag

Dat niemand als ik zelf u zal bezoeken moogen,

Ook gy Arasp, zult niet verschijnen voor haar oogen.

Volg myn bevel.

Araspes.

Ik zal my draegen zoo 't my voegt,

U wil is my een wet: 'k ben zoo nog niet verhoegt.

‘Panthea uw gelaet zalme uyt mijn pligt doen wijken;

‘Voor u moet Vorst en wet, en al de vlagge strijken:

‘Ik ga eer mijne min zig by de Vorst ontdekt,

‘En door mijn oogen toont door wienze is opgewekt:

Cirus.

Ga, laet ons hier alleen, ik wil eens met haer spreeken.

Sesde toneel.

Cirus, Panthea.

PAnthea, gy hebt my gewond door 't lieflijk smeeken,

Gy hebt de groote Vorst van 't Persiaense Rijk

Vermeestert door de min; ik ben met u gelijk,

'k Ben mee gevangen gy, zijt in den strijt gewonnen:

Ik die uw oogen niet kon aenzien als twee zonnen

Moet voor u buygen: hier hebt gy my toegebragt,

Ik ben uw slaef, en gy slavin zijt in mijn mijn magt:

'k Wil egter nooyt uw eer of mijne deugt bevlekken,

En dwingen my daerom die vlam niet op te wekken;

'k Zal toonen hoe ik van mijn zinnen meester ben,

Om uwe kuisheids wil, die ik my schuldig ken

Te bergen, voor geweld en schennis te bevrijden.

Zijt hier gerust in, want gy zult geen last hier leiden.

't Is waer, ô Schoone: 'k heb uw eer hier in myn hand,

Gy zijt nu een slavin, 'k heb u hier in mijn land,

Maer 't is u groot geluk dat ik u heb bekoomen,

Dat gy door Cirus magt gevangen zijt genoomen,

Troost u hier meede, en denk dat door u schoon gezigt

Ik meer geplaegt ben als gy zelf, om dat mijn pligt

En Koninklijke staet niet toe laet u te minnen,

Hoewel mijn hart zig voelt als brandende van binnen;

Mijn meededoogenheid met u is 't die my bind,

U niet te minnen, schoon gy waerdig zijt bemind

Te werden van een Vorst: dies hebt gy niet te vreesen,

'k Ben winnaer slaef, en wil ook u beschermer weesen.

Panthea.

Uw goedheit, groote Vorst, verciert uw heerschappy,

En 't gantsche Koninkrijk maekt onderdaenen bly

En willig in uw dienst; voor my ik vinde reeden,

O Cirus, tot veel danks, voor zoo veel waerdigheden

Als gy aen my bewijst in mijn geboeiden staet:

Ik ongelukkige Panthe, die buyten raed

Van mijnen Abradaet, moet zugten, klaegen, treuren,

Verheug my noch, dat my hier hulp, en troost mag beuren,

En dat mijn Vijand zelf, my noch wil bijstant doen:

Een groote goedheid, die ik nimmer zou vermoên;

Maer dat mijn schoonheid u kan eenigsins behaegen,

Is buyten reên; helaes! dit zijn weer nieuwe plaegen.

Cyrus.

Wat zegt Panthea, heeft zy noch tot zugten reên?

Ei, droog uw traenen af, en staek u droef geween;

Verwagt van my geen leet, ik zal my gunstig toonen.

Panthea.

U zagte en minzaame aert, past by de Konings kroonen.

Zoo houdmen land en Rijk, en onderdaenen t' zaem

En wint by yder een onsterffelijken naem.

Men zal na uwe dood, door u noch 't volk regeeren,

Uw lof zal na u tijt niet mindren, maer vermeêren:

Die zig bemind maekt by zijn Volk en land en staet,

Dien gaet het altijt wel, daer 't andren quaelijk gaet.

Gy hebt my blijken van uw groote deugd gegeeven

In deesen korten tijt, ik zal ook al mijn leeven

U daer voor dankbaer zijn; laet toe, grootmagtig heer,

Dat ik uw voeten kus.

Cyrus.

Stae op, want ik begeer

Geen onderdanigheid, ik wil dat gy u oude

Groothertigheit, en moed, voortaen noch onderhoude,

En leeve in mijnen Hof, zoo als het u behaegt;

Maer denk alleen wie dat de Kroon der Persen draegt,

Wie hier regeert, en wie dat u heeft overwonnen.

Panthea.

Zoude ik myn ongeluk zoo haast vergeeten konnen?

Neen, ik zie u gestaeg als mijnen vyand aen;

En dit is 't voorwerp dat my doet van spijt vergaen,

Geef my die vryheit niet, maer laet my eet gebonden,

Op dat ik u niet zie met Lauwerier omwonden,

Tot spijt van d'Assiriers, en my, helaes! die 't luk

Zoo dwars de nek toe keert, en brengt my onder 't juk

Van slaverny, in 't rijk der Persen, om myn leeven

Te slyten in verdriet, daer gy moet wetten geeven

Denk wat my nu die spijt misschien zou kunnen raên.

Cirus.

Zoo zoud gy naer het schijnt, wel naer mijn leven staen,

't Is wel, men wagt zig dan voor uwe list en laegen,

Araspes breng haer weg, ik kan dit niet verdraegen.

Panthea.

Neen Cyrus, denk niet dat ik u verraden zal

Of list gebrnykende, verhaesten uwen val;

'k Wil my niet wreeken, of ik wil my eerlijk wreeken,

Vaer wel, ik gae, mijn wil is u genoeg gebleeken.

Binnen.

Zevende tooneel.

Cirus alleen.

IK wreek my liever niet als zonder eer: wat reên,

Wat grootsheid, welk een hart, wel waardig aengebeên,

Hoe vry en onbeschroomt durft zy haer haet verklaeren,

En zelf my in 't gezigt haer oog wit openbaeren,

Schoon ik gants Persiën naer mijnen wil regeer,

Haer in mijn Hof onthael, en geef haer noch dees eer,

Dat ik haer liefde draeg, zy moet my eewig haeten,

'k Zal ook, zoo 't mooglijk is, dees dwaese min verlaeten

Die raed geeft my de kroon, 'k za ze ook niet laeken, neen,

Een Koning laet zig van geen minzugt overreên,

Al is de liefde sterk, men kun haer egter dwingen,

Een half geworgde kan de dood noch wel ontspringen;

Die half gequetst is door een spooreloose min,

Volg nimmer zulk een vlam in 't hert zoo veel niet in,

Hoewel het valt al swaer zig zelve te overwinnen;

Maer wijl het zijn moet, ik blijf meester van mijn zinnen,

En om dat haer gezigt mijn Vorstelijk hart ontsteckt,

Wil ik haar schuwen, eer dat my de magt ontbreekt:

'k Wil al haer schoonheid, al haer deugden gaen veragten,

Alleen haer slaeffen staet behouden in gedagten,

En dwingen zoo mijn hart tot haet, in plaets van min,

En endelijk Panthé verbannen uyt mijn zin.

Wel aen, ik wil haer best niet halen noch beminnen,

Vergeeten wy haer heel, zoo blyven we overwinnen.

Binnen,

Einde van 't eerste Bedryf.



Tweede bedryf.

Eerste toneel.

Araspes, Panthea.

ROemwaerde schoonheid, 'k ben met uwe ramp bewoogen,

Zie hier uw dienaer, die, zoo 't was in zyn vermoogen

U weer u vryheid gaf.

Panthea.

Aen uwe gunst, myn Heer,

Wil ik geen twyffel slaan.

Araspes.

Mevrouw, ik buyg my neer

Voor uw aenvalligheid, en schoon, ja Godlijk weesen,

Van ider aengebeên, van ider waerd gepreesen,

En bid dat gy, zoo lang gy hier gekerkert zijt,

My wilt gebieden als u flaef, in dienstbaarheid.

Gebie slegts al het geen u immer kan behagen;

Ik ben bereid om my in alles zoo te dragen,

Dat gy niet denken zult aen uwe slaverny,

En, was myn magt zoo groot, ik liet u vrank en vry,

En zonder hindernis weer naer uw land vertrekken:

Maer deede ik 't nu, ik zou des Konings haet verwekken,

'k Zou, zoo 'k mogt leydsman zijn van u, ô schoone Vrou!

U altoos troosten in u al te grooten rou.

Uw ongeluk en ramp, Mevrouw gaet my ter harten,

Wat wilt gy tot vermaek en mindring van uw smarten?

Princes, is 't mooglijk, laet my zien uyt u gelaet,

Wat u best troosten kan in uw bedroefde staet.

Panthea.

Ach! laet me in rust, ik zal noch in mijn tranen stikken.

Hoe kan een droevig hart zig tot de vreugde schikken,

Ik weet van geen vermaek, niets is,'er dat my kan

Tot blytschap strekken in het afzijn van mijn man.

‘Mijn Abradates, u zal ik, gelijk voorheenen,

‘Beminnen, en uw ramp, met myne ramp beweenen,

‘In slaverny geboeid, doch niet gelijk wel eer

‘In zagte boeyens aen mijn waerden Prins en Heer,

‘Van my, helaes! zoo ver door Cirus afgescheiden,

‘Ik had wel reden, toen ik op ons afscheid schreiden;

‘Maer weynig dagt ik noch om zulk een bitt'ren smaed,

‘My dagt, ik zag alree de zege in u gelaet,

‘En maekte staet, om als verwinnaer u te ontfangen

‘Op een triomfkoets: maer met nat bekreeten wangen

‘Gevoel ik nu te regt ons endeloos verdriet.

‘Ach Abradaet!

Araspes.

Mevrouw, gy antwoort my nog niet,

Ey staek uw zugten, en mist gy uw Abradate

Hier staet een ander, 'k bid dat ge u daer op verlaete.

Araspes, die de Vorst geschikt heeft tot uw wil

Alleen, en die u mind met hart en ziel.

Panthea.

Swyg stil,

Uw praat verveelt my; heeft de Koning dit besteeken,

Zoo openbaer uw min aen hem.

Araspes.

Ey laet my spreeken,

U offer ik mijn hart, ja zelf mijn leeven, en

Al wat ik meer aen uwe schoonheid schuldig ben,

Ik leef op hoop, zoo maer een plaets in uw gedagten,

Na lange slaverny, is voor my te verwagten:

Gelijk een boom niet valt van d'allereersten slag,

Zoo kan de weedermin in 't eerst niet schitt'ren, ach!

Voor dat een minnaer, na veel smeeken en gebeeden,

Zyn hart heeft uytgestort, in alle ramp te vreeden,

Verdraegt al wat hy kan, en troost zig zelf, tot dat

Zijn lief aan 't luyst'ren is.

Panthea.

't Verveelt my alles wat

Gy heeden preevelt, ga en laetme alleenig zugten,

Vertrek uyt myn gezigt.

Araspes.

Zijn dit dan de eerste vrugten

Van myne liefde, Goôn; ik barst byna van spijt.

‘Ik zal dan gaan, en wagt naer eenen and'ren tyt:

‘Vaer wel, ô schoone, gy en zult my niet ontvlieden

‘Gy zijt geboeyt; Mevrou gy hebt maer te gebieden.

Vaer wel Prinses, ik gae tot gy my weeder wagt.

Binnen.

Tweede toneel.

Panthea alleen.

JA ga, gy hebt mijn hart geensins in uwe magt,

En wagt tot ik u roep, het zal dog niet geschieden,

Dat ik mijn vyand zal in mijn vertrek ontbieden:

Schoon my Araspes mint, ik haet hem als de pest,

'k Wil egter zijn verderf niet zoeken dan op 't lest,

Wanneer ik afgemat van hem te weederspreeken,

Geen raed vind, als om zelfs mijn ongelijk te wreeken:

'k Zal eerst bezoeken of my Cyrus valt zoo wreed,

Dat hy verbreeken zou zijn diergeswootne eed,

Gelijk hy heeft belooft op mijn verzoek en beede,

Een plaets te gunnen in zijn hof, daer ik in vreede

Mijn ramp betreuren, mogt, dat my geen mens zou sien,

Behalven maer de Vorst, die ik niet mag ontvliên;

'k Wil by zijn Majesteit my draegen naer behooren,

Gelijk het my betaemt; maer dat my zou bekooren,

Een tael, die 'k niet verstae van eenen onderdaen,

O neen! die walgt my, en ik zal ook heenen gaen,

Zoo hy my weederom zijn liefde komt ontdekken,

De gantsche zaek aen 't hof en aen den raed vertrekken.

Hoe! zou dan een slavin niet eerlijk moogen zijn,

Een weerloos hart getergt, geboeit, geplaegt, als 't mijn,

Zou dat tot meerder smaed, tot minnen zijn gedwongen

En stemment meê: neen, neen, al leef ik op de tongen

Van al mijn vyanden, zy zullen tot hun leet

En spijt, niet zeggen, dat ik hier mijn eer vergeet:

Maer daer komt Clelia, wat mag haer boodschap weesen

Mijn hart dat is beklemt met hondert duysent vreesen.

Derde toneel.

Clelia, Panthea.

Mijn komst verbaest, Mevrou, na dat ik merken kan

Wat mag de reden zijn.

Panthea.

Wat tijding brengt ge van

Mijn Abradates: ach! hy is al om het leeven,

Dit hart heeft my daer reeds al kennis van gegeeven.

't Is zeeker dat zijn dood u wierd in 't hof bekent.

O rampen weergaloos! ô droefheid zonder end!

Spreek Clelia, wat 's dit, zult gy nog langer swijgen,

Helaes! kan ik geen tael of antwoord van u krijgen,

Zeg, is hy dood; zy is besturven, wat mag 't zijn,

Hier haepert iets, 't gaet vast, de moed werd my te kleyn.

Spreek Clelia.

Clelia.

Mevrou! ach, laet my wat bedaeren,

Uw Abradates leeft, hem is niets weedervaren:

Dat ik verbaest kom in uw vertrek, is alleen,

Dat my de toegang door de wagt wierd afgesneên:

Doch zoo ik kon vermoên, was 't niet van Konings weegen,

Maer van Araspes, want hy hield my zellefs teegen,

En wilde, dat ik voort zou weer te rugge treên:

Men hield my vast, ik vraegde hoe, en om wat reên,

En kost niet denken waerom dat zy 't my beletten,

Ik rukte los, maer mogt mijn voeten niet verzetten;

Zoo had men my geknelt, en by mijn armen vast.

Gy, sprak Araspes, gy verstrekt ons maer tot last,

Gae heen, ô loose Vrou! gy moogt niet binnen treeden,

Uw Koningin is in geen staet om nu uw reeden

Te hooren, want zy wil alleen zijn in 't vertrek,

Kom op een ander tijd, met keert hy my de nek,

En 't scheen dat een gerugt hem deê terstont vertrekken,

En dat hy d'agterdogt van niemant op wou wekken:

Maer wat de reden van zijn quaedheid is, wie weet,

Mevrou, of hy zig in uw liefde niet vergeet.

Panthea.

Ja Clelia, helaes! dat 's d'oorzaek van zijn woeden:

Dees tijding Goôn! die brengtme in ysselijk vermoeden!

Hy heeft iets met ons voor, 't gaet vast, 'k heb 't al gevreest;

Men leit ons laegen, ag! dit is het offerfeest,

Nu yder voor 't altaer gaet storten zijn gebeden,

En tot ons ongeluk betoont veel vroolijkheden:

Nu waegt hy ligt het geen hy nimmer denken dorst,

Ag Clelia om regt te spreeken uyt de borst,

Hy mint my, dog ik haet:

Clelia.

Dat strijd malkander tegen,

Hy mind dan zonder hoop, wil hy dit overweegen,

Hy zal ook denken hoe hem Cyrus haten zou,

Indien hy iets bestont tot uwe schand Mevrou.

De Koning, die zou u beschermen door zijn wetten,

Die d'overlast verbiên, en hem zijn min beletten.

Panthea.

Die wetten Clelia, die agt een minnaer niet,

De wetten 't overtreên, dat is wel meer geschiet;

Maer zoo hy met geweld mijn rampen wil vergrooten,

Zie hier het stael, waer mede ik my dan zal doorstooten,

Zoo raek ik vry van alle zorgen, die mijn hart

Vaek deeden zugten in 't beklaegen van mijn smart.

Clelia

Mevrou uw opzet is te wreed, ey wilt bedaren,

Zoud gy zoo sterven, en in 't bloeijenst uwer jaren,

Om een Araspes, die u ga slaet, 't was te straf,

Zig zelfs te moorden! zend dien schelm veel eer naer 't graf,

Beneem hem 't leeven eer hy 't uwe komt belagen,

Zoo hoeftge uw kuysheit in zijn handen niet te waegen;

Gy zijt verzeekert, zoo gy 't door zijn dood belet,

Hy die zijn lusten voed en Koning Cyrus wet

Verwaerloost, om zijn hart den lossen toom te geeven,

Door zijne dood zult gy beschermen eer, en leeven.

Wat zou u kloeken arm beletten, die zoo vaek

Zig liet bedwingen tot een eerelijke wraek.

Wat vreest gy buyten datge uw eer zoud moeten missen,

Laet nu geen laffe daed u gantsche lof uytwissen.

Panthea.

Ach Clelia! 't is wel te zeggen, maer in 't hof

Des Konings onderdaen te moorden; onse lof

Zou in dees kerker heel verduystren; doch mijn zinnen

Zijn egter vaerdig, om mijn vyand te overwinnen;

Hy zal ook sterven door mijn handen, 't zy met eer

Of schand, 't is my gelijk, nu sammel ik niet meer

Met mijn gedagten; zoo hy komt, let op zijn oogen.

Wat zijn gezigt ons speld, en doet meê u vermoogen,

Bescherm, zoo 't mooglijk is, bescherm uw Koningin,

Laet hem niet zonder een gerugt ter kamer in.

Op dat ik my bereide op zijne komst te wagten,

Om zijnen ondergang, is 't noodig, te betragten.

Clelia.

Mevrou, 'k zal uw bevel naerkomen; doch vertrou

Dat hy zig wel berade, eer hy dit denken zou;

Gy vreest misschien onnut.

Panthea.

Wy willen 't beide hoopen.

Clelia.

Quaed loont zijn meester, denk hoe 't met hem af zou loopen,

Hy weet wien hy misdeed; 't is waer gy zijt slavin

Van Koning Cyrus; maer een brave Koningin:

Uw onvermoide faem, die heeft hem wel doen hooren

Uyt welk een edele stam Panthea is gebooren.

Wie Abradates is, en hoe hy als gezant

De Vorst der Bactren is bezoeken in zijn lant,

En zelf een Koning is van Susen, rijk van volken,

All' onderdanen die tot boven aen de wolken,

Door hunne dapperheit beroemt zijn, ja ik agt,

Dat zig Araspes wel zal wagten hunne magt

Te tergen, door aen u een gruwelstuk te pleegen.

Mevrou hy zal die zaek wel rijper overweegen,

Eer hy iets onderneemt.

Panthea.

My dunkt ik hoor gerugt,

't Geluyt van trommelen verspreit zig in de lugt,

Ik hoor trompetten en het klinken van de snaren,

Ach! nu het feest begint, ô Goôn wilt my bewaren,

Araspes nadert, ach! nu is mijn rust gedaen;

Kom Clelia, laet ons in mijn vertrekplaets gaen,

En vlugten uwe, zoo lang ons mooglijk is te vlugten,

En 't hart ontlasten van al 't klagen en al 't zugten.

Binnen.

Vierde toneel.

Araspes Alleen.

TErwyl men bezig is met offren aen Jupyn,

En zoo veele Edelen met Cyrus triomfeeren,

Zal ik aen mijn Godin, wil zy my gunstig zijn,

Mijn hart opoffren, en wat zy zal meer begeeren.

Mijn hart dat zonder haer geen blijdschap toonen kan,

Geen feestdag vieren, ja geen Goden dankbaer weesen.

Mijn hart, dat zig getroost veel eer te sterven van

Haer waerde band, als nooit van min te zijn geneesen:

Maer zou my Cyrus niet by 't offer roepen, Goôn?

En vond men my by haer, wat raed wierd my gegeeven

Neen, neen Araspes, dient uw Vorst op zijn geboôn,

En laet Panthé in rust en zonder schande leeven,

Haer kuysheit zou mijn min beklappen voor al 't hof,

Aan welk een misdaed zou ik my dan schuldig vinden:

‘Maer zoo ik eens haer hart met mijne liefde trof,

‘Dat zy my weederom gelijk ik haer beminde

Ag 't is niet moogelijk te hoopen op die schat,

Gelukkige Abradaet, kunt ge uw geluk waerdeeren,

Wat leeft ge in rust, terwijl een ander afgemat

Van zorg en min, niet mag verkrijgen zijn begeeren.

Panthea al te trou voor u haer bedgenoot,

Panthea my te wreed en zonder meededoogen,

Die schoone is in mijn magt, dog haer magt is zoo groot,

Dat zy my sterven doet door opslag van hare oogen:

Zy haet my, 't is vergeefs, dat ik haer bid en smeek,

En egter zal ik, ja ik wil en moet haer minnen,

Hoe ik meer haeten wil, hoe meer ik liefde queek.

O Gooden! geef my raed, wat dat ik zal beginnen',

Gebruyk ik mijne magt, zoo quets ik eer, en eed,

En doe ik 't niet, zo moet mijn hart van liefde sterven:

't Is beter dan dat ik mijn trou en eer vergeet,

Dan 't lyf verliesen moet, en mijne liefde derven;

‘Maer, zoo ik schandelijk mijn leven enden moet,

Mijn ampt verlaten, en mijn goede naem verliesen,

Wat raed Araspes, zoo gy uwe min voldoet?

Wat raed, om nu het best tot uwe rust te kiesen?

't Is redelijk en regt uw Vorst te dienen; maer

De liefde is ook een Godt, die gy noch meer moet eeren,

Ja Cyrus buygt zig zelf voor 't minnelijk altaer;

Cupido kan een Vorst zoo wel als slaef regeeren:

Wel aen, ik zal mijn hart en min voldoen dees dag;

Laet nu Panthea vry mijn vlamme wederstreeven,

't Is alles vrugteloos, 'k hoor nu na geen geklag,

Maer wil mijn lusten nu den vryen toom eens geeven.

Laet komen wat 'er wil ik agt, nog eer nog staet,

Nog wetten, ja de dood kan zelf my niet vervaren,

Of naere kerker, of de Koninklijke haet,

Ik blijf by mijn besluyt, en zal niet eer bedaeren.

Binnen.

Vyfde toneel.

Panthea Alleen.

WAt ramp zal my nog meerder overkoomen,

Helaes Panthea! wat zal 't ende zijn,

Gy moogt met regt uw slaesse banden schroomen,

En deese kerker vol van vals fenyn,

Een sterffelijk vergift zoude ik niet vreesen,

Indien ik door een dronk ter dood mogt gaen,

Dan zag men my van alle smart geneesen,

Dan wierd my nimmer smaed meer aengedaen;

Maer het vergif, dat my hier werd geschonken,

Verstrekt alleen tot schande van mijne eer,

En kuysheit daer mijn ziele mee mag pronken,

Dat dier juweel, ag! ag! zoo bros en teer,

In Cyrus hof, daer ik my moet verlaten,

Op een die altoos doelt op mijn verdriet,

Een monster dat ik eewiglijk zal haten,

Een schrikdier, dat mijn oog gestadig ziet,

In plaets van Abradaet, die 'k zal beminnen

Zoo lang het bloet my door myne aed'ren sweeft,

Zoo lang zyn deugt kan speelen door myn zinnen.

Panthea lieft, zoo Abradates leeft;

Geen tegenspoet kan kuysche liefde breeken,

Geen kerker sluyt my van mijn Bruydegom,

Zoo lang mijn tong mag onbedwongen spreeken,

Verheftse uw lof, en prijst uw deugd alom.

Hier meê kan ik mijn droefheit schier vergeeten,

Wanneer ik denk om onse liefde en trouw

En 't ongediert, zoo fel op my gebeeten,

Kan my niet schaên, als ik uw beelt aanschouw:

Uw beelt, dat ik tot mijn geweer en wapen,

Draeg in uw afzijn binnen in mijn hart,

Dat doet my hier gerust en lieflijk slapen,

Terwijl ik van mijn vyand word getart.

Al word ik hier bewaerd van een trouloosen,

Die my bespied waer dat ik gae of stae,

En dikwyls doet van schaemt mijn wangen bloosen,

Hy vreese vry des Konings ongenae;

Mijn hart zal nooit aen 't waggelen geraken,

Hy doe zijn best, het oor is voor hem doof.

'k Wil door de dood my uyt zijn handen maken;

Zoo houd hy stof en asse tot zijn roof.

Ik ben bereit om voor mijne eer te sterven,

Of, zoo ik levend kan beschermster zijn

Van mijne kuysheit, 'k laet my snyden, kerven,

En agt nog vuur nog stael; de swaerste pijn

Is nog te swak, om my die schat te ontrooven;

't Heldinne hart houd altijt goede moed,

Dat laet zig door geen dreigen ooit verdooven,

Maer waegt het all', zelf op een losse voet.

Daer hoor ik weer dat naer geraes van buyten,

De deur die kraekt, mijn rust werd weer gestoort,

Hier heb ik weer veel onheil af te stuyten,

Het ongediert komt my al weer aen boort;

Maer zagt, my dunkt ik hoor 't geklank van snaren,

't Is Cyrus, die zig voegt naer de offerhand,

Met zijn gevolg, mijn schrik is aen 't bedaren,

Goôn! berg mijn eer, en doof Araspes brant,

Een grilling gaet door mijne swakke leeden,

Wanneer ik zie mijn grootste vyand aan,

Araspes, een van die de zy bekleeden

Van Cyrus: maer laet ons ter zijden gaen,

'k Wil my zoo lang vermaeken met mijn klagten,

Terwyl een ander zig nu baden gaet

In lekkerny en weeldrige gedagten:

Ik gae en zugt om mijnen Abradaet.

Binnen.

Sesde toneel.

Cirus, Mazares, Artabazis, Oretes, Charkas, gevolg van Lyfwagt, Rey van Priesteren.

WY Priest'ren van Jupijn, wy die met offervieren

Hem stadig danken, en zijn Godlijk altaer cieren,

Voor al de zeegen die Vorst Cyrus door hem wind,

Waer mede hy zyn ryk en volken zamen bind;

Wy alle wenschen, dat de winsten nu verkreegen,

Tot nut van Persen moge strekken allerweegen,

Een yder roep met my, lang leef zijn Majesteit.

Tot heil van volk en land, wy staen staen al t'zaem bereid

Op 't Koninglijk bevel, 't brandoffer aan te steeken.

Cirus.

Uw dankbaer hart en wensch is heden my gebleeken,

Vaer met het offer voort, en steek het reukwerk aen.

Rei van Priesteren.

Wy voeren 't uyt, in hoop dat het wel mag vergaen,

Nu yder buygt zig voor den opperste der Gooden,

Jupyn, die deese dag begunstigt met gebooden,

Wel aen, hy wil geluyt van keelen tot zijn dank,

Begroet hem met gezang, en met trompetten klank.

Hier word gezongen, terwyl de Priesters Wierook swaeyen en offeren voor het beeld van Jupiter, in 't verschiet van 't toneel, de gansche Hofstoet knielt nevens Cyrus.

Gezang.

O Jupiter, die uyt den hooge

Ons komt bestraelen hier beneên,

Wy offren u onse gebeên,

Slae neer, slae neer, uw Godlyke oogen,

Wil Cirus groote Majesteit

Staeg gunstig zyn://: in 't krijgsbeleit;

Hy zal u weer met dank b're klanken,

Voor dees verkreegen schat bedanken.

2.

Laet u dit offer wel behagen,

En stort uw zeegen op ons neer,

Der Persiaenen Opperheer,

Die d'Assieriers nu heeft verslagen,

Die offert hier voor uwen troon

Een ryken schat://: ô hooft der Goôn,

Gy die hem ciert met mirthe kroonen,

Ey wil dees dag u dankbaar toonen.

3.

Ontfang dees gift van onse Koning,

Geschonken uyt een blygemoed,

En geef dat hy op deesen voet

Staeg voort mag gaen tot een belooning.

Doet ons van u een teeken zien,

Dat gy van ons://: zult nimmer vliên.

ô Jupiter, ô grooten vader,

Wijk niet van ons, maer kom ons nader.

't Gaet alles wel, Jupyn bedankt en knikt het hooft.

De zegen wert u en uw wapenen belooft;

Laet ons het wierook vat nu swaeyen om de Gooden

In deese blijdschap, zelf hier op het feest te nooden,

Op dat ze met hun glans vereieren 't hoog altaar.

Een geroep van binnen.

Cirus.

Wat hoor ik voor gerugt, wie roept zoo schel en naar,

Wie stoort ons in den dienst van deese offerhanden,

Terwijl wy beezig zijn om 't altaar te doen branden?

Artabasus.

Een vrou, die vol van angst en traanen in 't gezigt,

Komt aangevloogen, 't zal een zaek zijn van gewigt,

Die zy met u ô Vorst, in 't heimelijk wil spreeken.

Clelia.

Ik kom, ô Cyrus, u om uwe bystant smeeken,

Araspes dient zig van dees dag, om zyne min

Op 't schandlijkst te voldoen aan onse Koningin:

Dees dag, die ieder een tot vroolijkheid zou strekken,

Wil nu Araspes met een vuile schand bevlekken.

Dus overtreed hy uwe wetten, en veragt

De Godsdienst en zyn pligt, gebruykende zijn magt,

Die hy waend dat hy heeft door uwe gunst verkreegen.

ô Groote Cirus, zoo ge u immer laet beweegen,

Zoo wilt ons doch uw hulp, en uwe bystand biên,

En straf dien booswigt toch, ô Koning!

Cirus.

't Zal geschiên;

Gae Artabasus, breng Araspes ons gevangen,

Op dat hy straf na zyne misdaed kan ontfangen,

En eisch, uyt myne last, zijn deegen, boeyt hem wel,

En breng hem voor myn troon.

Artabasus.

Wy volgen uw bevel.

Art: binnen.

Rei van Priesteren.

Jupyn, gedoogt gy dan dat uw geweide altaren

Besmet zijn door dien schelm; hoe kunt gy hem nog spaaren,

Die ongehoorzaem uwe Tempeldienst veragt,

Slae uwe blixem neer, verdelg hem door uw kragt.

Einde van 't tweede Bedryf.



Derde bedryf.

Eerste toneel.

Araspes, Artabasus, Lyfwagt.

NEen, uw vermeetelheit en zal ik niet gehengen,

Laet los, wat hebt gy voor.

Artabasus.

Om u geboeit te brengen

Voor Koning Cyrus, 't is zijn wil en last mijn Heer,

Wy volgen zijn bevel, hy eist uw zijdgeweer,

Kom wilt u op zijn woort gewillig overgeeven,

En gae met ons, of zoo gy dit durft tegenstreeven,

Dan past een swaerder straf op ongehoorzaemheit;

Doch hou my dit ten goê.

Araspes.

Ach! wat werd my bereid,

Wat wil de Koning, en wie heeft my dus verraden.

Artabasus.

Het geen gy zelve hebt op uwen hals geladen.

't Geen ongeoorlooft was, terwijl dat ieder een

Zig voegden om Jupijn te danken met gebeên:

De reden weet gy best; maer laeten wy vertrekken,

't Geen gy nog weeten moet, zal Cyrus u ontdekken.

Araspes.

Wel aen, ontfang dit stael, dat nimmer zonder eer,

Ter scheede uyt wierd gerukt; gae breng dit aen uw Heer,

Daer heb ik meenigmael mee voor het Rijk gestreeden,

In Koning Cyrus dienst.

Artabasus.

Zijn wetten t'overtreeden,

Is dat ten dienst van 't rijk te leeven, 't kan wel zijn:

Maer, 't is ons tijt te gaen.

Araspes.

O ramp! O wee! O pijn!

O duldeloose spijt! moet ik dit al verdragen,

Waer zijn mijn vrinden nu, die 'k mijn verdriet kan klagen,

Zoo my de Koning haet, het is met my gedaen,

De snoode Clelia die heeft my vals verraên;

'k Beklaeg my dat ik haer mijn min heb blyken laten.

Artabasus.

Dit is al t'zaem voorby, dees klagt mag nu niet baten,

Daer komt de Koning aen in 't vorstelijk gewaed,

Omringt van Edelliên, en van de gantsche raed,

Dies houd u stil, en buygt u neder voor zijn voeten,

Bereid u vast, om hem ontzachelijk te groeten

En, wilt gy wel doen, zoo beken dog voort uw schuld.

Araspes.

Al Wat ik lijden moet, dat ly ik met gedult,

Ter liefde van Panthe, maer van u mijne pligten

Te leeren, is onnut, 'k weet die zelf te verrigten,

Bezorg u eigen pligt, ik heb u niet van doen.

Artabasus.

De hemel spaer u, en wil 't ongeval verhoên,

Al 't geen ik zei, mijn Heer, is tot uw best gesprooken.

Araspes.

Neen, maer om Cyrus haet nog meerder op te stooken,

'k Begrijp het al, maer zagt

Tweede tooneel.

Araspes, Artabasus. Lyfwagt.
Cyrus met gevolg van Edelieden.

LAet ons een wyl alleen

Araspes, 't is my leed zoo veel ontdankbaerheên

Van u te hooren, 'k heb u alle gunst beweesen

Die 'k ooit bedenken kon, 'k heb ook uw deugt gepreesen

Tot aen de starren toe, gy waert me een waerdig vrient;

Maer heb ik immer dese ondank baerheit verdient,

Dat gy zoo schandelijk mijn wetten durft veragten:

Voorwaer, dit is het geen ik nimmer zou verwagten:

Is dit stantvastig zijn in 't byzijn van al 't schoon

Gelijk gy roemde van Panthea.

Araspes.

Groote Goôn,

'k Beken een schoonheit zoo volmaekt in alle deelen,

Is magtig om de deugt zelf uyt ons hart te steelen,

Gelijk ik myne pligt vergetende gevoel,

En nu mijn straffe sta, gelijk de min ten doel.

O groote Vorst! ik bid en smeek om uw genade,

'k Beken ik heb misdaen, ja tot mijn eigen schade.

Cyrus.

Was nu Araspes hart zoo weekelijk en zagt,

Dat het most buygen voor de liefde en hare kragt,

Waer is dat stael nu uyt uw boesem heen gevloogen,

Dat zoo veel sterker was dan twee bevallige oogen,

Toen gy u roemde datge uw zinnen dwingen kon,

Als was 't u evenveel de straelen van de zon,

Of eene duyst'ren wolk, gy hebt, naer ik kan hooren,

Uw onverwrikb're macht dan door de min verlooren.

Het dunkt my ook niet vreemd, zoo gy met zagte reên,

Haer hart beweegen kost, 'k zou 't niet beletten, neen,

Maer dat gy met gewelt Panthea zoekt te schenden,

Is niet behoorlijk, en of gy geen wetten kende:

Maer vrees niet meer, ik neem alleen de schult op my,

Ik gaf gelegenheit en plaets om altyt vry

Dat schoon t' aenzien; dit kan uw misdaed gantsch verschoonen;

'k Vergeeft u.

Araspes.

'k Zal, ô Vorst! my eeuwig dankbaer toonen,

Voor al de goetheit, die zoo zuyver in u woont,

Waer mee gy my zulks onverdienende beloont.

De schaamte en droetheit zijn nu d'allereerste vrugten

Van mijn te laet berou, en doen me beide zugten.

Nu zijn mijn vyanden verheugt in mijn verdriet;

O spijt! ach! wisten zy van myne rampen niet;

Myn vrinden raden my uyt dit gewest te trekken,

Om uwe haet door mijn verblyf niet op te wekken:

Dees raed gevalt my; maer zoo Cyrus 't my belet,

Ik geef my over aen zijn goedheit en zijn wet.

Cyrus.

Wel aen is dit uw zin, 't gevalt my boven maten,

Zoo gy de liefde tot Panthea kunt verlaten,

Zoo hoor mijn raeds besluyt. Men mompelt over al,

Dat Craesus d'Assiriers met al zijn krachten zal

Te hulpe komen, om ons weder te belagen,

Nu kunt gy, (is de min u niet om 't hart geslagen)

My groote dienst doen in 't bespieden deser zaek,

Veinst u tot 's vyants dienst geheel te zijn, en maek

Haer wijs dat gy in uwe gramschap, om veel schanden,

Komt overloopen, en u geeft in hunne handen:

Zoo kunt gy best bespiên al wat er omme gaet,

En gy ontvlugt in schyn myn Koninklyke haet:

Maer zoo uw hart nog leit en dobbert op de baren

Der liefde, en is gescheept het moet dan heene varen.

De min is ballast voor een dapper oorlogs helt,

En maakt de geest ontrust, het sterkste hart ontstelt.

Araspes.

Al wat ik doen kan, dat de Koning kan behagen,

Werd hem met hart en ziel goedwillig opgedraegen;

Die onregtvaerdige leermeester in de min,

Heeft my de kennisse gegeeven dat men in

Een lyf twee zielen heeft: een ziel met goê gedagten,

En d'ander quaed, en zy toonen beyde haar kragten:

Zoo nu de goede ziel gestaeg heeft d'overhand,

Geschiet' er niet dan goet, en weer aen d'and're kant

Het quaed nu is by my, de goede ziel meestresse,

En met uw bystant strekt mijn onluk my een lesse,

De driften van mijn hart niet al te los en licht

Te volgen, maer in toom te houden, en myn plicht

Betrachten zoo 't behoort; ik zal ook uw geboden

Gehoorzaem zyn, en al het geen my is van nooden,

Tot zulk een groote zaek verkiesen deesen dag,

Op dat ik vaerdig en met haest vertrekken mag.

Met oorlof, dat ik my een weinig tyts berade.

Circus.

Laet dit doch heimelyk geschiên, en sla wel gade

Dat gy u veinst, als of gy vluchten uyt dit Ryk.

Araspes.

Ik ga en volg uw wil in al getrouwelyk.

Binnen.

Derde toneel.

Clelia, Panthea, Artabasus.

O Ja, Mevrou! hy is al uyt dit land geweeken,

Uyt vrees en gramschap; maer men hoort een ider spreeken

Of ons dit vluchten van Araspes wel mocht schaên,

Hy was in 's Konings gunst, en om zyn brave daên

Bemind; doch nu heeft hy zyn ontrou blyken laten,

Vorst Cyrus die beklaegt hem zeer, ja boven maten

Dat hy een vrind verliest, dien hy had waerd geacht,

Zelf op den troon te treên; maer had zulks nooit gedacht,

Dat hy zoo snoode en vals, in 's Vyands dienst zou treeden:

Dit zeid men van hem. ô Vervloekte ondankbaerheden,

En echter toont de Vorst zig noch gevoelig van,

't Verlies van zulk een vrind, die hem verlaten kan.

Panthea.

D'ontrouwe was niet waerd dat Cyrus hem bezinde;

Is dit de dank baerheid voor 't doen aen zyn vrinden,

Voor waer het is my leed dat zoo een waerdig Vorst,

Die nimmer naer 't verderf of bloed van menschen dorst,

Gestaedig regt doet en bemind van d'onderdanen

Geduurig hen vertroost in zugten en in tranen,

En hen geeft gunst op gunst, en dat ik nimmer zal

Vergeeten, zelf aen my, in dit mijn ongeval:

My zoo veel goedheid quam in mijne ramp betoonen,

En moet Araspes nu dien Cyrus dus beloonen,

't Is onvergeeffelijk: ga heen uyt mijne naam,

Breng deese boodschap, zoo 't de Vorst is aengenaem,

Zeg dat ik hem beklaeg in dit te groot verliesen:

Maer wil den Koning op mijn raed een vriend verkiesen,

In Abradates, zal ik hem weerom doen zien

Een vrind veel trouwer als Araspes, die misschien

Zal buyten twijfel zelf den Koning doen vergeeten

D'ondank baerheit van zulk een vrind, die buyten weeten

Van hem en 't gantsche hof, zig geeft in 's vyands hand.

Neen, Abradates, zal doen zien aen zijne kant

Welk een verschil zig komt vertoonen tussen beide.

Een oprecht vrind, moet zelf de naem van ontrou myden.

Ga bied den Koning, uit mijn naem dees vrintschap aen.

Artabasus.

Mevrou, 't geen gy begeert, werd zoo van my gedaen.

Maer denk of gy uw woort hier in zoud houden kunnen.

Panthea.

Ja twyffel niet, indien dit Cyrus my wil gunnen.

Artabasus.

Zou Abradates zig daer mee vernoegen.

Panthea.

Ja,

Ik ben verzeekert van zyn hart, ga heenen, ga,

'k Heb reeds gehoort, hoe hy van d' Assiriers geterregt,

Slegt wierd bejegent, en men heeft hem ook geverregt

Zoo veel onreedlykheên, dat hy niet langer wil

Haer onderschragen met zyn bystant; maer nu stil,

En zonder meer gewelds zig van hen af te scheiden,

Om 't groot gevaer van hunne ondankbaerheid te myden.

Zoo ik myn Abradaet mogt zien als Cyrus vrind,

'k Zou my verblyden in de vreugt die 'k daer in vind:

Zoo my van Cyrus mag dit groot geluk geschieden,

Dat ik myn waerde helt mach hier by my ontbieden,

'k Zie hem in weinig tyts al hier, ja zelf ik agt,

Dat hy hier zyn zal voor 't verdwynen van de nagt.

Artabasus.

Ik zal getrouwelyk uw wil en last verrigten.

Panthea.

Gy zult Panthe en Abradaet hier door verpligten.

Art: binnen.

Vierde toneel.

Clelia, Panthea.

Clelia.

Ik zie, Mevrou, alree de vreugt in uw gelaet,

Die door de komst van Abradaet te wagten staet;

My dunkt het is reeds al in uw gezigt te leesen,

Dat hy niet verre moet van deese kust afwesen:

Maer hebt gy zeekerheid van zyn vertrek gehad?

Panthea.

Ja, hy is heden al op reis, myn waerdste schat;

Assirien, dat hem met zoo veel trotse woorden

En snode ondankbaerheit zo menigmael verstoorden,

Heeft hem besluyten doen te wyken van haer zy.

Dit is nu myne hoop in myne slaverny,

Dat Cyrus hem als vrind mag in zyn hof ontfangen,

Ik zal myn best doen, om het wit van myn verlangen

Te helpen treffen, zoo het my maer moog lyk is,

Door goede tussensprack.

Clelia.

Voorwaer, Mevrou, ik gis,

Dat gy alleen dien band van vrindschap zaem zult binden.

De Koning, die is u genegen, uw beminde,

Betoont gestadig zig in uwen wens te vreên.

Panthea.

't Is waer, Vorst Cyrus deugt, en zyn goedaerdigheên,

Zyn niet genoeg in zyn verheeven staet te prysen:

Hierom wil ik hem ook dees dankbaerheid bewysen,

Dat ik hem aen doe biên myn waerde en lieve man,

Een gift die 'k na myn hart niet grooter schenken kan.

'k Zie Artabasus komt om na ons toe te treden,

'k Verlang of Cyrus schynt met dit geschenk te vreden.

Vyfde toneel.

Clelia, Panthea Artabasus.

MEvrou! ik heb de Vorst uw boodschap doen verstaen,

Uw voorslag heeft hem seer behaegt; hy nam het aen,

En scheen verwondert van uw dankbaerheid te wesen.

Hy heeft ook uwe deugt en kuys gemoed gepreesen,

In 't byzijn van den raed en van het gantsche Hof,

Een ider sprak om 't eerst, en roemden uwen lof,

En moedigden hem aen, om uw geschenk te aenvaerden;

Het geen de Koning zelf een groot genoegen baerden!

Hy gaf dit antwoord: ga en boodschapt uyt mijn naem,

Dat dit geschenk my van Panthe is aengenaem,

En dat zy vryelijk mag Abradaet ontbieden,

Hem zal hier in mijn Hof voortaen veel eer geschieden,

Ik ben Araspes quyt, die my heeft vals verraên,

Nuzal weer Abradaet in myne gunste staen.

'k Vergeet met vreugt een vrind gelyk ik heb verlooren,

Geen valsheit kan my in een onderdaen bekooren.

Panthea.

O goede hemel, wat geluk hangt me over 't hooft,

Dat al mijn ongeluk op eenen tijt verdooft.

Clelia.

Gedenkt Mevrou nog wel in 't heetste van haer klagten,

Hoe zy schier radeloos het leven zelf veragten,

Om dat zy nimmer dagt te aenschouwen dien zy mind,

Zie nu wat blijtschap gy na al die droesheit vind,

Nu moogt gy end'lijk uw droeve zugten staeken.

Panthea.

O ja, nu is het tijd om my gereet te maken,

Om hem te ontsangen, die mijn hart zoo teer bemind;

De Vorst te danken, die ons weder zamen bind;

En u, die zoo oprecht my hebt dees dienst beweesen,

Waer door mijn blijdschap nu is in den top gereesen.

Artabasus.

Mevrou, ik heb mijn pligt alleen genoomen waer,

Dit eischt geen dankbaerheit, 'k was u dit schuldig; maer,

Vaer wel, Vorstin, indien mijn dienst u kan behagen,

Gebruyk die, want zy werd u verder opgedragen,

Ontbie my maer als 't u gevalt.

Panthea.

Vaer wel, mijn Heer,

'k Zal uwe weldaên staeg verheffen meer en meer,

Art: binnen.

Sesde toneel.

Panthea, Clelia.

WEl aen, nu is mijn vreugt en blijdschap reeds gebooren.

Nu zijn mijn ooren vry Araspes tael te hooren,

Ga nu mijn Clelia, en maek mijn Abradaet

In aller haest bekent, dat hy op mijne raed,

Nu veilig en gerust Panthea mag aenschouwen,

Zend hem een boode daer hy hem op mag vertrouwen,

En die zig deese nagt nog spoeden kan op weg:

Ga, haest u, wij ik my vermoeyt wat nederleg,

Om of ik door dees vreugt mijn leden kon doen rusten,

De slaep verfrist zomtijts, en 't hart krijgt nieuwe lust.

Clelia.

'k Zal

Geen tijt verzuymen; maer ik ga voort over al

Om zoeken na die geen, die ik zal waerdig agten

Tot uwen dienaer, zijt gerust, 'k stel al mijn kragten

In 't werk, om morgen u te wekken met dit woord:

Vorstin ontwaekt, 'k heb Abradates stem gehoort.

Vaer wel, en rust tot hy u zelf met my komt wekken.

Ik ga.

Panthea.

Jupijn! gelei hem, die zal heenen trekken.

Einde van 't derde Bedryf.

