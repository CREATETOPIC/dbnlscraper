

De veinzende Torquatus. 
Treurspel.

Eerste bedryf.

Eerste tooneel.

Torquatus.

OHemel! zaagt gy ooit rampzaliger dan my?

Trouwlooze, onzalige Oom, verrader! hoe dorst gy

Myn strydb're vader zo vermoorden, en myn moeder

Misbruiken tot uw boel? geen leeuw was ooit verwoeder

Om uit te gaan op roof, dan die vervloekte schelm,

Die 't broederlyke bloedt voor nektar uit zyn helm

Opslorpre. 't Zy dan Oom of niet, noch zal hy sterven,

Eer ik dit treurgewaadt afleg. ik zal 't niet verven

In gloeiendt purper, neen; 't zal met geronnen bloet

Van Noron, of van my bepurpert worden. doet

Wraakzuchtige Torquaat hem sneuvelen, en zuchten,

Of zucht, of sneuvel zelfs.

Tweede tooneel.

Torquatus, Junius.

Junius.

ACh, zyt gy daar doorluchte

Torquatus, ik heb al de heele nacht naar u

Met smart gezocht, om dat d'angstvall'ge Noron, nu,

Zo dra de zon verryst, zyn heimelykste Raden,

Waar van ik een ben, zal vergaad'ren. heel beladen,

En heel vertsaagt zorgt hy voor u, en roept; 't is list,

Hy veinst zich dol te zyn, en is het niet; maar hist

De stadt bedektlyk op. Hy vreest meer als voor dezen,

Om dat het Roomsche heir uit Parten hier zal wezen

Met Pizo, eer de zon noch eens zyn dagvaart doet.

De komst van zulk een macht maakt Noron als verwoet.

Hy denkt of gy uw list, met Pizoos dapperheeden

Ging t'zamen smelten, om hem op de nek te treeden;

Nadien zyn vader ook met d'uw', aan Norons disch

Een zelfde sterslot trok, en omgekoomen is.

Zie voot u, want hy zal uw veinzery belaagen.

Torquatus.

Kan dan de Dondergodt dien wereltvloek verdragen?

Jupyn die 't al beheerst, verhoor my, en bewaak

D'ellendige Torquaat; laat toch de list myn wraak

Bedekken, laat my na d'ontworstelde ongelukken

Opdondren met het staal, om hem myn kroon t' ontrukken.

O Junius, als ons 't Geluk de nek toekeert,

Zo ziet men eerst de trouw der vrienden, en hier leert

Torquatus wat gy zyt. de vriendtschap die w'elkander

Toedraageu, tart de min die Pellaas Alexander

Droeg tot Hephestion: en Pylades was zyn

Orest nooit zo getrouw. Nu moet ik in de schyn

Van een ontzinnig mensch zien in zyn Raadt te raaken,

Om Noron, door myn list, heel zorgeloos te maaken,

En zo ontzinnig, dat hy niet zal zien dat ik

Ben 't geen ik niet en schyn.

Junius.

Waag niet te veel, ei wik

Eerst wat gy doet.

Torquatus.

Waar is de plaats hier toe genoomen?

Junius.

In Norons kleen vertrek.

Torquatus.

Ik zal daar by u koomen.

Derde tooneel.

Noron, Junius, Popillius, Metellus, Lentulus, Sabinus.

Noron.

DE koninglyke troon, de keizerlyke staf,

Of purp're tabbert neemt geen Vorst zyn zorgen af.

De gulde slaap-zaal brengt ons ongeruste nachten.

'k Vrees voor Torquaat. Men kan zich voor de Wraak niet wachten

Indienze veinst. Ik zag te nacht myn broeders geest;

Hy waart door 't hof. Ik ben al t' onbedacht geweest.

Wat raadt? 't is toch gedaan.

Junius.

Mocht Romulus verdelgen

Zyn broeder Remus, mocht Saturnus wel verzwelgen

Zyn eigen kinderen, mocht Agamemnons zoon

De dochter van Tyndaar, zyn wreede moeder, doôn;

Waarom zoud gy 't niet doen?

Noron.

't Is zo. maar 'k vrees voor laagen,

Voor veinzen, en verraadt. Hoe zullen wy ons draagen,

Nu Pizo komt? maar ach, 'k ontzie Torquatus meest.

Gewelt stut legers, en geen list. Ik ben geweest

De stadt bezichtigen, 'k hoef niet beangst te weezen

Voor Pizo. 'k zal zyn macht ontwapenen. Wy vreezen

Slechs voor Torquatus.

Popillius.

Was uw neef op Juliaan

Niet lang verslingert, eer dat hy noch was gegaan

Naar 't letterryke Atheen, om daar van daan te haalen

Panoetius vernuft, de Wysheit, en de taalen?

Niet heeft haar brandt geblust, 't afweezen noch de tyd,

't lönisch water, noch 't gebergt, dat hem zo wydt

Van haar gescheiden hadt: en toen hy haar beminde,

Zyn min was als een eik, daar worstelende winden

Vergeefs op bulderen, die taeje wortlen schiet

Door d'aartkloots ingewant tot in den afgront. Ziet

Dat gy hun brengt by een. laat zy hem streelen, kussen,

Belonken met een oog vol traanen, ondertussen

Zie zelf in 't heimelyk Torquatus razerny,

En of hy Juliaan omhelzen dart; als hy

Dan zulk een schoonheit noch veracht, zo laat vry varen

Uw noodelooze vrees.

Noron.

Te nacht zag ik ook waaren

Myn looze moeders geest.

Vierde tooneel.

Torquatus, Noron, Junius, Popillius, Metellus, Lentulus, Sabinus.

Torquatus.

DOeop, doe op. Hoe is 't?

Waar is hy die den Raadt, en burgery ophist

Ten dienst van vorst Torquaat?

Noron.

Wie heeft u hier onthooden?

Torquatus.

Jupyn.

Noron.

Ga voort van hier.

Torquatus.

Van hier! kent gy geen gooden?

Ik ben godt Noron; die de veinzende Torquaat

Vernielen zal. Kom hier.

Noron.

Laat hem begaan.

Torquatus.

Myn Raadt,

Wie dart hier zitten op myn zeetel? wel verrader

Houd gy het met Torquaat, die om zyn doode vader

Dit bloejend Ryk beroert? ik weet zyn veinzery,

Ik ken hem als my zelf. hy is ontdekt. gaan wy.

Stil, stil, hoe kan hy zich nu veinzen? Hoe zal 't enden?

Hy heeft zyn pyl gewet, daar snortze door myn lenden.

Ey my, ô wee! ga weg. gy komt my alte na.

Lentulus.

Elendige Torquaat.

Torquatus.

Eizwyg, hy veinst. ja! ja!

't Is anders als gy meent, hoe laat gy hem noch leeven?

Vrees de gemeente niet. Mocht Noron wel vergeeven

Zyn eigen Moeder? geeft hem ook Thessaals fenyn.

Ik vrees voor ongeluk, neen. niet! zacht, by Jupyn,

Laat gaan, laat gaan, stil, hoor, kom hier myn Juliane,

Omhels my, zulk een kus gaf Thetis Peleus. traanen

Weg van myn wangen; hoor, hoor de trompet. bedaart.

Daar is Torquatus, die op zyn schuimbekkend paart

Gezeeten is, bestuwt met hondert duizend' ridd'ren,

Hy rukt na 't Kapitool. wat Herk'les zou niet sidd'ren?

Hoe briescht nu Bucefal, en knabbelt zyn gebit!

Omsingelt Noron, voort, elk treê in zyn gelit.

Zo, zo, steekt de trompet, de slag is al begonnen,

Zy aarzelen, val aan. val aan. hy is verwonnen.

Zyt gy Torquatus? voort naar Noron toe. Wat raadt?

Genaê ô groote Vorst, genaê. Ik zocht uw Staat,

En ryxstaf door myn list, en al myn veinzeryën

Van u te rooven, ach genade! ik moet belyën,

Ik was niet zinneloos, neen, neen! en hy is 't al.

Waar bleef de Keizer daar?

Noron.

Hier is de Keizer.

Torquatus.

Zal

Torquaat niet sterven? zeg: neen, 'k moet myn oom gaan zoeken:

U niet, maar Noron. zwyg, ik zou hem licht vervloeken.

Daar gaat hy heen. Hoor, hoor.

Vyfde tooneel.

Popillius, Noron, Junius, Sabinus, Metellus, Lentulus.

Popillius.

NU zietgy wat hy is.

Noron.

Ik vrees noch al, en ik geloot het niet gewis,

Voor dat my Juliaan doet zien hoe 't is geleegen.

Wie neemt op zich de last om haar te gaan beweegen?

Junius.

Laat dat op my slechs staan.

Noron.

Ga dan naar de Vorstin,

Die van veel gooden wort geëert, myn vyandin,

Die om 'er vaders doodt de Roomsche scepterdrager,

Die haar bemint, vervloekt; zeg dat de wereltschrager

Moet vallen, zo zy hem niet stut, ga heenen. Bidt

Dat zy opdelf wat in de diepe boezem zit

Van haar Torquaat; en ziet met wat voor schelmeryën

Dat hy zyn laagen leit; ze zett' haar min ter zyën

En eer godt Noron: maar wil zy 't niet doen; zo zal

Torquaat en zy van kant, schoon dat haar broeder al

Byna zo groot is als ik zelf, die 't Oost dorst tarten,

En sleept in Rome een heir van overwonne Parten.

Junius.

Ontzachelyke Vorst, ik zal voort by haar gaan.

Noron.

En ik na binnen, daar ik u verwacht.

Junius.

Wel aan;

Nu naar Torquatus toe, om hem dit aan te zeggen,

En dan met Juliaan de zaak voort overleggen.

Einde van het Eerste Bedryf.



Tweede bedryf.

Eerste tooneel.

Junius, Noron, Popillius, Lentulus, Metellus, Sabinus.

Junius.

VErschuil u hier.

Noron.

Heest dan de schoone Juliaan,

Ten lesten nog bewilgt om naar dit bosch te gaan?

Junius.

Zy komt, en door myn list treedt ook Torquaat in d'elzen.

Noron.

Nu zal men zien, of hy zyn lief niet zal omhelzen.

Tweede tooneel.

Torquatus alleen.

't IS wech. Waar bleef daar dat Hyrkaanse tygerdier?

Gy zultme niet ontvliên, door water noch door vier.

Hy loopt, en ik sta vast. myn voeten worden wortlen,

Ze groejen vast in d'aard. Ik zal u heel vermortlen,

Zo gy me naakt. van hier. Ik wordt, ach! ach! wat raat?

In een volwassen eik verandert: voel, hoe slaat

Myn bange borst. de smart wil al myn hairen plond'ren,

Maar grypt slechts blaaderen. de schors klimt nu van ond'ren

Naar boven, zie myn handt, dees roert noch, en die rust,

En is alreede een tak.

Derde tooneel.

Torquatus, Juliane.

Torquatus.

WIe daar? is 't moeder? kust

Gy ons voor 't lest, eer dat de schors gelyk een hellem

Het aangezicht besluit? myn hals verstyft. wech schellem

Wech! raak Torquatus niet, die roerloos is. 'k zeg dat

Gy my niet roert, noch ook het alderminste bladt

Scheurt van zyn telg, myn bloet borst uit de breuk, 't zou dryven

Langs 't veldt, en zwierende met roode lettren schryven

Uw vloek, en doodschuld, stil! hoort gy niet wie hier steent?

Nu naakt de schors myn mont. Op berggoddinnen, weent,

Op veltgoddinnen, op, betreurt de Prins van Romen

Gevangen in een schors, ai, laat de zilvre stroomen,

Uit droevige oogen, my voor dauw verstrekken, en

Voor vruchtbre reegen, ach! vaart wel, vaart wel, ik ken

Niet meer. een groene schors zal nu myn mond bedekken.

Ei sluit myn oogen niet, deschors zalze overtrekken.

Juliane.

Hoe lang veinst gy u noch voor Juliaan? ei kom

(Wy zyn hier nu alleen) naar Cypris heiligdom.

Omhelsme myn Torquaat.

Torquatus.

Wie wil het niet gelooven?

Ik ben een eik. myn schors is noch al warm, en boven

Ben ik bezweet. Oi! oi! wie kapt in my? laat af

Gewette byl, houw op, de pynelykste straf

Is u beschooren. help. zie! al myn blaadren beeven,

Myn telgen schudden. stort myn bloet niet. laat my leven.

Ai my! waar ben ik? ach! ô varsche ontlooke Roos,

Torquaat zit in dees schors, die zich als zinneloos

Aanstelde, toen hy zwoer zyn vaders doodt te wreeken:

Nu sterft hy zonder wraak, wat raadt om uit te breeken?

Myn lichaam wort gerekt, geprangt, geklemt, geknelt.

Juliane.

Gy veinst. Eer toch de Min, die strenge wetten stelt

Voor 't menschelyk gedacht. ja! heeft ook al de goden

Gebreidelt met zyn toom, weêrstreeft gy de geboden

Van Cyprus koningin?

Torquatus.

Is 't een gedrocht de Min,

Wat is het?

Juliane.

Zie ik uw doorluchte schoonheit in,

Zo is 't een lustprië el; als ik aanschouw myn harte

Zo is 't een helsche brandt, wy zyn deur zo een smarte

Gewilliglyk geboeit, onwillig uit de noodt,

Al lachende bedroeft, al levende altydt doodt.

Die brandt.....

Torquatus.

Brandt? water, help! of is de vlam geweeken?

Juliane.

Hadt Paphos keizerin Hippolytus ontsteeken,

Hy haar bevrucht, zy had u, of een zoon gebaardt

U heel gelyk: want gy na vaders strengheit aardt,

En moeders schoonheit hebt. Verhoor uw Juliane,

Laat z' uw versteende ziel verzachten met'er tranen,

Die d'aart bevochtigen, hoe prikkelt my uw min!

Gy schendt de kusjes, die de schoone Gypris in

Haar eelste nektar doopt: hoe lang zult gy verachten,

Die u zo acht?

Torquatus.

Help! help! men wil Torquaat verkrachten.

Wat godtheit hulp my uit de schors? Nu in dit hol.

Juliane.

Zo gy de lier hadt, en pylkooker van Apol,

Gy waart hem heel gelyk, en hadt gy witte wieken,

Gy waart Kupido zelf. nu smeckt u een min-zieke,

Gevierde maagdt.

Torquatus.

Hier is een Noorder ysklip in.

Juliane.

Ach! om de Min te zyn ontbreekt u niet dan min;

Ja Venus zal u eens op haar ivoore waagen,

Wen Mars in d'oorlog woedt, ter sluik ten hemel dragen.

Torquatus.

Tiziphoné, die met uw blikken doet de zon

Van angst bezwymen, flux vlie weêr na Phlegeton.

Sta van my. wech van hier. hoe meent gy my te vangen?

Met wat aanlokselen? met haair begruist vol slangen?

Hoe kronkelt dat gedrocht! dat 's een Meduzes pruik.

Juliane.

Ei my Torquatus, ach!

Torquatus.

Hoe stinkt 'er adem! ruik.

Waar berg ik my van stank! ze heeft Alektoos borsten,

En vel rondtom bekleet met etterige korsten;

Harpyë-handen, 't naar gezicht van Hecatee,

En voeten als een Sphinx, ze laat met yder treê

Een bloetvlak; z' eet een slang. Van hier, ik zou my branden.

Haar kaakebeen, bezet met drieryg staale tanden,

Knaagt Julianes arm.

Juliane.

Bedaar. ei zie eens, wie

Ik ben.

Torquatus.

Is 't Noron niet?

Juliane.

Neen, Juliaan.

Torquatus.

Ay vlie,

Loop over berg en dal, en vergeleege stranden.

Wat neemt daar Tiziphoon in haar bemorste handen?

De rechte vat een toorts, de slinke handt een slang,

Ze schudt 'er slangepruik, en blaast van elke wang

De slangen blaauw van gift: een tabberd laatze slepen

Omgordelt met een slang. ze maalt met paarsche strepen

Haar schelmery daar op: eerst schildertze myn Oom,

Oom, die zyn broeder moort op moortbanketten. Droom

Ik? neen, ik zie 't. zie daar, daar teikentze myn moeder:

Wel, schildertge die naakt, boeleertze met de broeder

En moorder van 'er man? ja! 't is gedaan. hy lacht

Noch om dien gruwel!

Juliane.

Kom blus meé uw min.

Torquatus.

Ei wacht,

Eer ik u streel moet ik dat zwarte vel afstroopen,

En hangen 't hier te pronk. gy zultme niet ontloopen,

Al vloogt gy op den troon des Dondergods. Wel! die

Noch flus was Tiziphoon, is die nu Pluto? zie,

Hy vliet en is gewont. de Godt des doots gaat vreezen

Voor sterven. ô wat ramp! zou 't Juliaan wel weezen?

Myn lief? ja! neen. ja! neen. ja. ja. en heel gewondt!

Myn lief, zwyg tong, aizwyg, fy reukelooze mondt!

Gy noemt 'er lief, en hebt haar eedel bloet vergooten.

Kom, straf myn misdaat voort. Ik zal myn borst ontblooten.

Daar is het staal. daar 't hart. stoot. neen. ja. stoot vry toe.

Ik ben onwaardig dat my d'aarde draag, wel hoe!

Waar wacht gy na?

Juliane.

Myn Prins, zo ik uw bloedt zou plengen

Zo mostge uw boezem niet ontdekken?

Torquatus.

Ik zal 't mengen

Met Norons traanen.

Juliane.

Ach! ô blanke albaste rots,

Blyft gy al even hardt? hoe zyt gy noch zo trots?

Zult gy, terwyl ik met een wint van droeve zuchten,

En zee van tranen u bestorm, noch voor my vluchten?

Waarom voor my geveinst? weet gy niet dat myn hart

U mint? zo vraag het bosch, en bergen; die myn smart,

En jammerklachten zo vermurwden, dat de steenen

Ook traanen lieten, en weêrgalmden op het weenen.

Torquatus.

Noch zwygtze. zeg: voort sterft, ô wreede, kom, ei doot

Uw vyant, wrange nimph, van menschlykheit ontbloot.

Ze wil niet dat ik sterf, myn doodt zou anders schynen

Een gunst van haar te zyn. hoe lang laat gy me quynen?

Hoe lang? in eeuwigheit? Dat u de donder sla

Troulooze! vlie vry door de zee. ik volg u, ga

Door 't grondelooze nat. al vloogt gy heel naar ondren,

Tot in de zwarte schoot van Prozerpyn. 'k zal dondren.

Juliane.

Zal ik dan ongekust en ongerept van hier

Vertrekken?

Torquatus.

Neen! 'k zal u met blixem, vlam en vier

Omhelzen. Myn godin, waar zal ik u ontmoeten?

Daar isze. Tooveres, sta stil. haar vlugge voeten

Ontvluchten 't; maar al waart gy als de wint, ik kan

U achterhaalen, zie! hoe looptze! loop vry an

Den Ryn, gy raakt niet wech

Vierde tooneel.

Noron alleen.

DIt zyn geen veinzeryën.

Nu staat myn zeetel vast. Bezet aan alle zyën

Dit bosch. Roept Juliaan. ô razende Torquaat,

Beloontge gulle gunst en waare min met haat,

Versmaat, verstoot, vervolgt gy haar met al 'er klagten?

Die my, die gy veracht, wil ik nu niet verachten.

O schoone Venus, ach onsterflyke goddin,

Die Mars beooreloogt met kusjes, laat myn min

De ziel van Juliaan ontsteeken. Hoor; ay velden,

En bosschen die haar naam zo dikmaal leerde spelden;

Roert zo veel tongen als 'er blaadren ritslen, ga,

Ei vraag haar waarze blyft, en zeg, hoe zeer ik na

Myn Juliaan verlang. Doorluchte watersprongen,

En winden ruischt nu vry; melt met onzichtbre tongen

Myn groote min. ey vlieg; zegt tot haar zuure zin;

Wie kan u slechs bezien, en sterven niet van min.

Vyfde tooneel.

Noron, Torquatus.

Torquatus.

'k HEb Tiziphoon vernielt, z' is in myn tygerkaaken.

De weerelt lacht 'er om zal ik een ander maaken?

Noron.

Waarom veracht gy haar?

Torquatus.

Veracht ik haar? myn lust

Is in de zachte schoot van Juliaau geblust.

Ik nam haar in myn arm, ze zeeg gewillig needer

Op 't geurig veldtapyt, hoe lachte zy! hoe teeder

Wasze overal besneên! ja d'eedle Schoonheidt hadt

Zich zelver afgebeeldt in haar; want als zy tradt

Zach men de majesteit van Juno, als ze lonkte

Was Venus zelf beschaamt; ja d'hemelen ontvonkten,

En d'aarde zwoegde door de flonkervlam, de zee

Sloeg door dat zelfde vuur aan 't zieden, Pallas meê

Aan 't pruilen, om haar glans; spyt beukelaar, en hellem,

Zy won 't. toen zag men strak een hemelval. ô schellem

Wy waren tot uw leet in een geënt. de goôn

Benyden my die vreugt. Jupyn riep van zyn troon

Koom hier myn Juliaan. wech wasze.

Noron.

Juliane!

Zesde tooneel.

Noron, Junius.

Junius.

WY hebben, groote Vorst, gezocht in alle laanen,

Maar al vergeefs. ik vrees dat zy ons is ontvlucht.

Zevende tooneel.

Norok alleen.

ONtvlucht? wat raadt? stil, stil! ik hoor haar. ach, ze zucht!

Ik ben bedroogen. och! schuilt gy in bergspelonken?

Neen! dat 's onmoogelyk. ô neen! uw blixemvonken,

Uw oogen zouden u verraaden: ja al was

Uw schuilhoek als de nacht, het wiert 'er dag, kom ras.

Daar dochtme zag ik haar. waar zytge weêr gevlogen?

Kom hier. hoe! of de glans van uw betoovrende oogen

My scheemren doet? ik denk dat gy hier by ons zyt.

Ik ben van 't godtlyk bloedt; ach Juliaan! benydt

Gy myn geluk en 't uw'? godt Phebus is myn broeder,

En een doorluchter maagdt dan Ilia myn moeder.

Myn vader is Jupyn, die 't goude zonneradt

Deedt went' len achterwaart, en in het zwalpend' nat

Van Nereus bande, toen hy ondertusschen streelde

De veldtgodin, waar by hy Cezar Noron teelde,

In een vierdubble nacht. terwyl uw Noron wordt

Geteelt, vindt godt Jupyn een Herk'les nacht te kort.

Hoe traag quam Phebus uit de golven na 't lang marren?

Kom voort, eer dat dit licht de langbeloofde starren

Besla, welks opgang heeft de weerelt al gekost

Vier dagen, eerze wierdt van duisternis verlost.

Is myn godin op d'aarde onzichtbaar voor myn oogen,

Of is haar godlykheit ten hemel opgetoogen?

Achtste tooneel.

Noron, Juliane.

Juliane.

IK schuw de moederbeul als een vergifte slang.

Noron.

Vlucht niet, ik volg u naar, al was de wech zo lang

Als d'aardtboo'm van 't gestarnt, ik wil myn lust nu boeten.

Hoe kan het minnevier het ingewandt door wroeten!

Men moet zo schuw niet voor verliefde Vorsten zyn.

Sta stil.

Juliane.

Ei my! sta af. stadthouder van Jupyn,

Wat reptge Juliaan met uw' onkuische vingeren?

Noron.

Bekoorelyke maagdt, wat godt zou niet verslingeren

Op 't flonkerend gestarnt, dat g' in uw voorhoost draagt;

Leg af de flerheidt, die de Minnegodt mishaagt.

Ik eisch u voor geen boel, maar voor een keizerinne

Der weereldt, en voor een vergoode gemalinne,

Van een doorluchte godt, als ik ben.

Juliane.

Stil, sta af.

Hoe Noron, wilt gy dat myn handt genaak' een staf,

Besprengkelt met het bloed van myn vermoorde vader,

En van uw broeder? weg kom my voor al niet nader:

Myn vaderlyk geslacht dat leit 'er toe. help. och

Myn broeder wort belaagt! wat schiet 'er over? noch

Behouw ik dit, maar ach! men moet 'er my wel laaten,

Het eenig overschot van alles: u te haaten,

't Welk my veel liever is als u, of als uw stadt,

Of scepters.

Noron.

Juliaan hoe dus verblint, zeg, wat

Voor koningklyke gift zou ik u konnen geeven,

Die't huwlyk overtreft, waar door men wordt verheven,

Als een Hersilia op Room 'lus troon? hoe nu:

Wat wilt gy beters?

Juliane.

Dit: of myne doodt, of d'uw'.

Onkuische vorst! hoe zal ik uit zyn armen wringen?

O hemel waar wil 't heen?

Noron.

Men zal 'er u toe dwingen.

Juliane.

Men kan niet dwingen een, die sterven kan. 'k zal 't al

De gooden klaagen, zo gy voort vaart.

Noron.

En ik tal

Uit een bed wonge maagd een eed'le zoon verwekken.

Geen godtheit wil, of zal, of kan u my onttrekken.

Omhels my.

Juliane.

Raakme niet. Kom hier, ei kom toch voort

Bebloede dochteren van Danaüs, ay hoort,

Ontbreekt 'er aan 't getal niet een? ja. ik zal weezen

De vyftigste. wel aan, laat Noron dan vry vreezen,

Betreedt hy 't bruiloftbed.

Noron.

Ontfang my tot gemaal,

D'ontsachelykste zoon des Dondergodts, ei draal

Niet langer Juliaan

Juliane.

Wat wort myn ziel geverregt?

Noron.

Wat wordt myn taay gedult door 't weigeren geterregt?

Wie sart gy?

Juliane.

Norons drift.

Noron.

Neen, god Quirinus neef,

Die zyn bebloede kling door koningsstrotten dreef,

Die scepters staapelde op al d'afgerukte kroonen,

En plengde prinsenbloedt op koninglyke troonen,

Ja die zelf gooden schept.

Juliane.

Hoe dikmaal zach Diaan

Doorluchte koningen voor weereltheerschers aan,

Omringt als met een muur van strydb're bontgenooten,

Die Phebus 's morgens vont uit troon en ryk gestooten,

Geboeit, gesleept, getrapt, geparst van 't slaafsche juk.

Noron.

Maar ik beheersch als voogdt 't onmondige Geluk.

Juliane.

Beheersch ook zo uw lust.

Noron.

Breek af 't schoorvoetend' marren;

D'onwrikbre hemelspil rolt eerder om de starren,

Eer ik u gaan laat, en eer dat myn lust, of min

Verflaauw. Verhoor my toch, ô schoone vyandin!

Juliane.

Ga naar de keizerin, of ga naar uw Byrrhene.

Sleept gy de koningen, met boejens aan de beenen,

Naar 't hooge Kapitool gelyk een tweede August?

Of is uw' oorlogstoorts in 't endt met bloedt geblust?

Of zyn uw wapenen by Mulciber te smeeden?

Ga, ga, win weerelden, laat Juliaan met vreeden.

Noron.

Ik ben 't die hier als Mars op d'oorlogszeetel zit,

Ik luisterde wel eer naar 't leuterendt gebit,

In 't naare veldgeschrey, en hoefslag van de paarden,

Naar 't blutsen van een helm, naar 't knarsen van de swaarden,

Naar 't snorren van een pyl, naar 't hitsen der trompet,

Nu luister ik naar u. Dees strydb're handt, die met

De drillende oorlogsspeer schud toorenry ke muuren,

En als een blixem sloeg gehaate nagebuuren,

Waar voor het Oosten, als z' een schicht aanraakt, besterft,

Die d'Afrikaansche zee met vyandts bloet beverft,

En kneusde harrenas, en helm, en bekkeneelen,

Leit nu niet toe als slechs om Juliaan te streelen.

O handt! 't is veiliger t' omhelzen, als u aan

Een scherpe schicht of speer, of beukelaar te slaan.

Ik ben my zelf nu niet. men kan myn min niet temmen:

'k Moet in de weelde van uw zachte schoot eerst zwemmen.

Juliane.

Een welgeäarde Vorst vreest voor een lasterstuk

Veel meer dan voor de doodt, het slibbergladt Geluk

Betreedt uw troonen, maar met waggelende treeden:

Steun op uw scepter niet. ey hoor naar myn gebeeden.

Norom.

Myn lust is nu myn godt.

Juliane.

Zyn al de gooden dood?

O tweede Sextus wilt gy voortgaan, zo doorstoot

Eerst d'onbemorste borst. Waar is myn dappre vader?

Kom hier, gy zyt ontzielt geen noot; vat dees verrader,

En maagdeschender berg myn kuisheit ras, ai ras!

Uw schim is mans genoeg! hy vliedt; ey my! och was

Myn strenge broeder hier, die 't altyd wrokkend Parten

Bedwongen heeft, wat zou dit schenden Pizo smarten:

Hy dreigt u met zyn heir. ô hemelen bestraalt

My met meedoogen, ach!

Noron.

Hoe zyt gy zo verstaalt?

Juliane.

Gy, die gesprooten zyt uit godt Augustus lenden,

Zult dus uw adeldom bezoedelen en schenden.

O Keizer! ken u zelf; erberm u, ach ik buk

Ter neder.

Noron.

Zwyg neen, neen. wanneer een schellemstuk

Begonnen is, zo is 't te laat om zich t'erbarmen.

Gedachten worden zelf gestraft. kom, laat het karmen;

Nu, geef u neêr. voort, voort.

Juliane.

Laat af. ô goôn, ai my!

O ongerepte Maagdt, de maagdeschendery

Te weeren, is uw plicht; doorluchtige Diane

Bewaar myn kuisheit help!

Noron.

Wy zien hier na geen tranen.

Juliane.

Jupyn verplet hem, zo dit worstlen u verveelt.

Noron.

Hy straf zich zelf als hy een andere Iö streelt.

Dat komt van Cezars min, en godtheit te verachten.

Negende tooneel.

Juliane alleen.

TErwyl gy d'eer hebt neem de ziel ook, na't verkrachten

Ben ik niet waardig dat ik leef. Nu leit myn eer,

Die d'eedle ridderschap zo vierde, heel ter neêr.

Op losgeborste tong, gy moet zo yss'lyk schreeuwen,

Dat het gehoort wort van de tygeren en leeuwen.

Ei kom verscheur my. ach, die nu haar spyze waar!

Ai my! ach! ach!

Tiende tooneel.

Torquatus, Juliane.

Torquatus.

HOor, hoor! wat mach dat zyn? hoe naar

Ruischt dat benaauwt gerucht in myn bestorven' ooren!

Juliane.

Heeft my de hemel dan dit deerlyk lot beschooren?

Torquatus.

Daar ik ben, ben ik niet, en waar ik niet en ben,

Daar is nu myn gemoedt, ze zoekt t'ontvluchten, en

Hy volgt 'er, 'k vrees darzy d'afgrysselykste plaagen,

D'eerlooze dartelheit van Noron moet verdraagen.

Heb ik u hier, hoe zyt gy in 't gezicht van Room

Mishandelt? zy bezwymt. ruk zon uw goude toom

Naar d'andre weerelt heen, of stort in Tethys vloeden,

Als op de maaltydt, daar Thyëstes de bebloede

Halfgaare schonken van zyn zoonen, aan den disch

Van Atreus knaagde. wel, bezwalkt gy niet? hoe is

't Met u? ze zucht. bevocht gy d'oevers van uw oogen

Met een gez wolle stroom van traanen? 'k zalze droogen

O Roomsche flonkerstar.

Juliane.

O ramp, ô wee, wat spyt!

Nu Noron weg is met de kuisheit. ach! zyt gy 't?

De geile dwingelandt is in myn schoot gevallen.

Ey my!

Torquatus.

Was ik gedood van d'ongestuime Gallen

In d'oorlog. 'k zou dan niet genootzaakt zyn het leet

Van uw ellenden te verdraagen. ach! hoe wreedt

Is 't nootlot, dat ons nu zo vreesselyk komt plaagen:

Verdraag uw ongeval met lydzaamheit.

Juliane.

Verdraagen?

Dat elk my naroept: daar gaat Norons boel verby!

Torquatus.

Hebt gy ooit minneplicht aan hem betoont? neen. gy

Hebt nimmermeer gekust d'onaangenaame handen,

Of mont, noch oit omhelst de wreede schouders van de

Verwyfde schelm.

Juliane.

Ik zach hem als een vyandt aan,

En ik onlukkige hebb' hem behaagt. Diaan

En Veste, 'k eisch de wraak om Noron te verdelgen.

Torquatus.

De zwelgende afgrondt zal die schender haast verz welgen.

Krop maar uw bittre spyt, en voeg uw haat een slag

Als Pizo komt. Ik zie de zegenryke dag

Van zyn gewisse val en ondergang gebooren.

Juliane.

Zwyg, zwyg. de ramp is kleen die noch na raat kan horen.

Ik streef 'er teegens aan.

Torquatus.

Zo yltge naar uw graf.

Juliane.

Dat zoek ik.

Torquatus.

Leef tot dat ik hem ontwring de staf,

Die my is aangeërft. De wraak die lichterlaagen

Ontsteeken is, en brandt, en dreigt met felle slaagen,

Rust strak tot tegenweer den vyandt daar ze op mikt.

De gramschap die eerst smeult, slaat wisser slag, verschrikt

Noch waarschouwt; onverwacht trapt zy hem op de hielen.

Ay wreek u zo.

Juliane.

't Geluk ontziet hartvochte zielen,

En plaagt slaphartigen. ik ben de schelm getroost.

Torquatus.

Waar is uw achterdocht? uw broeder, die het Oost,

D'omz werrevende Scyt, de Part, de Pats deedt sneuvlen,

En al voorgisteren by d'Apennynsche heuvlen

Zyn leeger sloeg, is nu in aantocht, 'k heb gehoort

Uit d'afgezond'ne van dien veldtheer, dat hy voort

Opbrak en herwaart rukt. hy hoord' hier al te weezen.

Veins maar een oogenblik.

Juliane.

Voor hem is 't dat wy vreezen.

'k Wil Pizo niet meer zien, dus eerloos; neen! ik wil

't Met staal ontvliên; nu my des Tibers krokodil

Geschent heeft met geweldt; zou Juliaan verstrekken

Een eerloos voorbeelt voor de kuische jeugt, en trekken

Her hooft noch schaamtloos op? terwyl my iemant ziet,

En wys, dat 's zy: ô neen, Latynen, 'k zal u niet

Uit myn bemorste schoot een tweeden Noron storten,

Of jongen dwingelandt voortbrengen. Hy verkorten

Myn eer en ook met een myn lust tot leeven: 'k wil

Niet eerloos leeven. neen!

Torquatus.

Myn Juliane, spil

Uw onwaardeerlyk bloedt niet reukeloos. het leeven

Is wel aan ons, ja, maar alleen te leen gegeven.

In 't Elizeesche velt zoudt gy uw vader zien,

Die heel t'onvreede voor uw schaduw wech zou vliên,

Zo g'ongewroken quaamt. sterf, maar zy eerst gewroken.

Laat ons de broederbeul met vier en vlam bestoken

In 't vyantlyke hof. laat Noron zelf in d'asch

Begrav en worden, dat hem Nemesis verras.

Dan sterft men eerst vernoegt, als men zyn vyandts oogen

Gesloot en ziet.

Juliane.

't Geluk heeft ons van daag bedroogen;

En Norons dartelheit stoot al myn hoop om veer.

Torquatus.

Het bloedt van Noron zal de schantvlek van uw eer

Afwasschen.

Juliane.

Neen, de doodt.

Torquatus.

Wy zullen t' zamen vaaren

Naar d'eeuw'ge ballingschap, maar Noron eerst.

Juliane.

Ach! waaren

Myn broeders hier. ach! ach!

Torquatus.

Ze zyn alrede in 't velt,

En trekken naar de stadt. 'k zie u beroemste helt

Bezeeten van de spyt, verzelt met Room'lus aadel;

Den dwingelandt gelicht uit zyn Tuskaansche zaadel,

Deur Tiggellinus speer. ik zie hem heel verwoedt,

En dat d'albaste vloer gemarmort is met bloedt

Des bloedhonds, die vast vlucht al hygende in zyn zaalen,

Voor 't dreunende gedruis van Pizo, die de daalen

Met lyken vult. noch stygt Diane op d'ooster poort,

Ze spant haar taaje boog, ze wenkt, en roept: kom voort:

Trek in; de muur stort neêr. voort Pizo, straf 't verkrachten

Van d'eedle Juliaan, en stil haar jammerklagten,

En droog 'er oogen, die van peerlen zwanger gaan.

Juliane.

ô Doodt! ziet gy my ook niet voor onwaardig aan?

Ja, 'k mag het leven noch de dood niet waardig heeten.

Ach! hoe elendig is 't dat niemant d' uur kan weeten

Wanneer hy sterven moet.

Torquatus.

Of 't lichaam is ontëert,

D'on will' ge ziel blyft kuis. de schande is afgekeert,

Toen gyze teegnstondt. hy nam't, 't is niet gegeven.

De maagdom van de ziel is ongeschent gebleven.

De wil is niet verkracht.

Juliane.

Ey boor eens, ach! wat 's dat?

Torquatus.

'k Vrees dat het plaagen zyn, die Noron uit de stadt

Ons op den hals zent.

Juliane.

Ach! ey my.

Torquatus.

De staale schilden,

En waapens ram'len.

Juliane.

Vlie.

Torquatus.

Dat ik myn leeven spilde

Ten dienst van myn Prinses, ik was noch al verplicht.

Ik zie op 't Vatikaan ook paarden trapplen.

Juliane.

Zwicht,

En zoek een schuilplaats.

Torquatus.

Stil, ey zwyg myn Juliane.

De waare liefde vreest geen wapens. Droog uw traanen.

Juliane.

O hemel! ach! is dit dan uw beschoore lot,

Dat Mars na d'oude stam de leste looten knot.

Ey wyk, de hemel schept vermaak in ons te plaagen.

Torquatus.

Is 't noch niet lang genoeg, zyn dit weêr andre laagen?

Wat zie ik? goden! is het Pizo niet? ja.

Juliane.

Och,

Of 't Pizo was! hy is 't. Jupyn, indien gy noch

De werelt met een wenk bestiert, zo blixem, donder,

Verzet, verschut de stadt, op dat myn broeder plonder,

Terwyl zy sidderen, de gruwelen van Room',

En demp met Norons heir den wyden Tiberstroom.

O hemel!

Torquatus.

Wat geluk als zulke zilvre druppelen

Van blyschap zypelen!

Juliane.

Myn ziel begint te huppelen.

Nu geldt het Noron: ach!

Elfde tooneel.

Tiggelinus, Torquatus, Juliane, Pizo.

Torquatus.

VErdelger van de Part

Zyt overwellekom.

Juliane.

De vreugt bestelpt myn hart,

Ey my.

Pizo.

Doorluchte Prins, zet Juliane needer,

Help hemel! ach!

Tiggelinus.

O goôn! wat ongeluk.

Torquatus.

Al weeder

Verlept haar geur'ge verf.

Tiggelinus.

Besprengkelt 'er met nat;

Hier springt een bron.

Pizo.

Word dan myn zeegefeeft bekladt

Met lyk-rou? ach! moet ik met droef heit lykvier branden,

En niet met vreugt de goôn haar sneeuwitte offerhanden

Opofferen?

Juliane.

O wee!

Pizo.

Myn zuster, ach! wat raad!

Juliane.

Ey my.

Tiggelinus.

Hoe is 't?

Juliane.

Ey my! ô goôn! ach! ach! Torquaat!

Ach Pizo! 'k ly niet dat gy nu zult zeegenpraalen

Op 't heilig Kapitool, ontsteek eerst met de straalen

Der gloejende oorlogsvlam het eerloos hof. straf eerst

De broêr, en moederbeul, die 't Roomsche ryk beheerst,

Die vorst, en vader heest ontzielt, die my... zwyg lippen,

Laat zulk een schennis uit uw eerb're mond niet slippen.

Torquatus.

Het geen het lichaam leet door dwang, dat dart de mont

Niet melden.

Pizo.

Wreede goôn, liet ik de Partsche grondt,

Om dat my Rome zou een grooter vyandt worden?

Nu komt het ongeluk. al myn gelukken snorden

Verby myn oogen, ik was hoog verheeven, om

Een zwaarder val te doen. 't Verdedigd Keizerdom

Zag dan die gruwel aan? zag het myn vader sterven,

En quam 't hem niet te hulp? Most ik uitlandig zwerven,

Hier vader sneuvelen? Ik heb in Parten al

Van ver 't gerucht gehoort van vaders droeven val.

Myn oorlogsvolk vol haat vervloekte den verrader,

En d'oppersten van 't heir beloofden my myn vader,

En ook des Keizers doodt te wreeken door het staal.

Hoe quam hy om?

Juliane.

Ik schrik voor 't schrikkelyk verhaal.

Torquatus.

Men zy hier eerst alleen, en veilig, doet bezetten

De toegang van dit bosch.

Pizo.

Ga broeder strax beletten,

Dat niemant uit de stadt ons schielyk overval,

En sla de wagenburg by Numaas zuil. Ik zal

U daatlyk volgen.

Tiggelinus.

'k Ga.

Twaalfde tooneel.

Pizo, Juliane, Torquatus.

Pizo.

VErtel nu d'ongelukken.

Juliane.

Hoor ongehoorde, felle, en helsche schellemstukken.

Toen Manlius het lest met macht by d'Iber lag,

Hadt Noron hier terwyl het opperste gezach,

Die leedig in een poel van wellust lag verzonken;

Ja trok de schaamt' heel uit, door 't goddeloos belonken

Van d'eedele vorstin, Plancina. zoog een min,

Die onnatuurlyk is, door 'toog, ten aadren in.

Hy zwoer zyn broeders dood, en 't plukken van de bloezem

Der keizerlyke Roos; toen wierp zich in zyn boezem

De Nydt, en nestelde in het schenziek ingewandt,

Dat van veel bitterheit bezwangert, naderhandt

Aan 't baaren quam, toen hy met nooit gehoorde listen

De keszerin met spyt opvulde, en voort ophiste

Door d'oude boel Byrrheens Thessaalsche toverdicht,

Dat rotsen wagg'len doet; ja haar gezangen 't licht

Uit al de weerelt korts verjaagde; met haar woorden

Ontstak zy minnenyd. Zyn vossetong bekoorde

D'onlukkige vorstin, eer dat de keizer quam,

Die end'lyk komt, toen Room' deed door haar vreugdevlam

Den hemel, aard, en zeên opdavren, en weêrlichten.

Vermits hy zeegenryk al d'Ibers felle schichten,

En dreigementen had te rug gekeert. De zaal

Van 't zeegepraalend' hof dient 's avonts voor een maal,

Dat Prognes maaltyd tart in gruwlen: groote gooden!

Hoe bloedig was die disch? daar 't ongeval op noode

Den Keizer, al den Raadt, en Ridderschap; elk was

Verheugt, en onbezorgt. maar ach! helaas! hoe ras

Veranderde die vreugt, geen maagdemont kan melden

D'elendige ondergang van zo veel groote helden.

De droef heit bint myn tong, het toegedreeve leet,

De doodt der Deugt, van hem gezwooren, doet my 't zweet

Uitbreeken. Lief, zeg voort 't geen my de rou, en 't weenen

Belet.

Torquatus.

Wie luistert toe, die niet zal moeten steenen?

Zo haast de jeugd was van de wyn ontbreidelt, het

Gekreukte voorhooft van den Raat ontrimpelt, let

De list op 't voordeel, strax veinst Noron iet te sinceken:

Omhelst de schoud'ren van myn vader, dit was 't teeken

Der moordtüur, en toen borst een ysre drommel uit

Van onder de tapyt; en hy riep strak: voort, sluit

De poorten van het hof: 'k zal nu myn bloetdorst laaven;

Mit heeft hy 't moortgeweer in 's broeders borst begraaven,

En 't keizerlyke bloedt, dat nu wraak roept, spatte in

De wyn, die Noron bracht d'ontaarde keizerin:

Zy dronk het uit, en plengde 't Juno toe. De steenen

Die vlogen door de zaal, de Roomsche Joffren weenen,

En schreeu wen hemelhoog! maar 't wort om zucht, op

Van die de ziel stont op de lippen, en 't gerucht

Der wapens niet gehoort. d'een nam d'aloutste vaaten, zucht,

Noch half gevult met wyn, terwyl de ridders aaten

Dat bloedige banket, en kneusde bekkeneel,

Op bekkeneel. men zag een ander storten heel

Verwoedt op Scevola, gewapent met een zeetel.

Hy dreigd', hy trof, hy doode. een ander dart vermeetel

Op Noron vallen, maar moet sneuvlen door zyn byl.

Uw vader riep: heb ik op d'oevers van de Nyl

't Egiptisch heir vernielt, 'k zal voor geen Noronzwichten,

En zyn verstaalde vuist wurp, met Latynsche schichten,

Kamillus oogen uit, die bloedig rolden neêr

Langs bei de wangen, ja, naa 't breeken van 't geweer,

Grypt Sceva brandend hout, en knarsende op zyn tanden,

Vermorzelde hy 't hooft van Quintus, d'haairen branden,

Het bloet loopt uit de wond in 't vlammig haar, 't welk

Als gloeyendt yzer dat in 't waater snerkt, en kist.

In 't endt heeft het Geluk, dat de doorluchte mannen, sist

De helden nydig is, en 't Noodtlot t'zaamgespannen;

Ze schonken d'overhandt aan den tyran. elk vlucht.

Maar hy stak 't hof in brandt, en de betrokke lucht,

Noch meer bezwalkt door rook, was zwanger, en aan 't

Van een ontydig licht. Vulkaan, in vuur gevaren,

Bestormde 't heerlyk hof. het geen gehouden was baren

Voor 't achtste wonderwerk, verkeert in rookende asch.

Zo groot een lyk vier heeft het keizerlyk gebeente

Verteert, zyn hof verstrekte een dootbus. de gemeente

Betreurde 't. Noron is terwyl op 't veld van Mars,

En 't burgerlyk beklag, geschrey, geschreeuw, geknars,

Was lieflyk maatgezang voor hem, die al de wetten,

Die Numaas schrandre pen op ype schorssen zette,

Verscheurde.

Pizo.

Heeft hem toen de blixem niet geraakt?

Hadt d'oude Kato toen uit d'yzre slaap ontwaakt,

Wat zou hy zeggen? ach! die tuchtheer zou zyn Rome

Verwyten, dat het niet een dwingelandt kan toomen;

En dat in d'eedle stadt, daar Brutus staf wel eer

De dwinglandy verjoeg, de Vryheit leit ter neêr.

Torquatus.

Terwyl de wrok, twist, nyd, Room' op het herte trappen,

Las ik de lekkerny der Grieksche wetenschappen

In Pallas wyze stadt; daar ik op 't ledekaut

Al sluimerende's nachts myn leeden ruste, van 't

Veel blokken afgemat. de midnacht was aan 't glyën,

De Rust liet haast haar ryk aan d'onrust: toen ter zyën

Myn zaal al dreunende op het yslykst open borst,

Laat vader in, bezwalkt met duisternis, bemorst

Met bloed. de toorts, die my met wraaklust heeft ontsteeken,

Verdreef de nacht. hy sprak: gy moet uw vader wreeken

Op Noron, die myn Ryk en leven roofde. kom,

Vernoeg myn ziel. herstel 't alouwde heiligdom,

Deurvyandt, vier, en zee, gesleept uit Priaams muuren.

Plet Noron vrees geen staal. Deugt kan metaal verduren.

Op naar de Tiber, daar Plancina's huwlyxbandt

Van hem ontbonden is: hy heeft myn hof verbrandt,

De tempelen berooft, uw' val alreê gezwooren:

Veins u uitzinnig, of uw leven is verlooren.

Hoe, wortme op 't bedt vergoodt? ga heen, streef door 't gevaar.

Verwerp Minerva's pen, gryp Mavors beukelaar.

Toen zweeg hy, en was weg. Ik, 's morgens uitgelaaten,

Speelde een zinlooze rol, vloog door d'Atheensche straaten.

't Haair stondt dus opgeknoopt, en al de weerelt was

Verwondert om de Prins van Rome, die zo ras

Verandert scheen. 't Gerucht vloog op haar vlugge wieken

Toen herwaart aan, en riep: Torquatus raast in Grieken.

Ten lesten kom ik hier, daar's vyandts listigheit

My levert slag op slag, en stryd op stryd bereidt;

Maar al vergeefs. Noch heeft hy haar, waar van hy't leven

En ziel ontfangen hadt, met helsch vergift vergeven.

Dus heeft de broederbeul zyn moeder ook verrast.

Zyn achterdocht hadt ook te vooren streng belast,

Dat niemant uit het landt naar Parten zouw vertrek ken,

Om 't gruwlyk moordtbanket voor Pizo te bedek ken,

Zo lang als d'oorlog duurt. waart gy dan onderdrukt,

Zo zouw de geur'ge Roos, van Noron afgeplukt,

Uw Juliane, ô spyt! ook wraakeloos verslensen.

Pizo.

'k Wensch nu ach blixemgodt!...

Torquatus.

Eizwyg, hier is met wenschen

Noch woorden niet te doen; maar met dat vreeslyk staal,

Daar't Ryk op steunt, en dat d'uitheemschen altemaal

Verschrikt acht gy geen wraak? uw eer gaat u veel nader.

Wilt gy dat Rome schryft met goude lettren: vader

Des vaderlants, in 't staal, of onder op de voet

Van 't marbre praalbeeldt, dat u 't ryk oprecht; zo moet

Gy d'akkren wreeken tot de naarste gallegvelden,

De steeden, die de borst voor d'oudevryheit stelden,

Tot kerrekhoven, tot een jammerpoel dees stadt,

't Onttranste Kapitool tot een afgryslyk vat

Der bekkeneelen, die de Dwinglandy ontbreinde,

Door Norons hand gemaakt, de muur, die ons omheinde,

Ten deel gesloopt, van pas, om u en al uw macht

Door in te voeren. kom.

Pizo.

O dappre vorst, gy tracht

God Herkles na te treên, die zich heeft vry gevochten,

En die de weerelt van ontelbre lantgedrochten

Verloste. maar voor ons is hier te veel gevaar.

Hier brult de dwingelandt met oorlogsvollek, daar

D'uitheemsche benden, die de Roomsche steden vullen:

My dunkt ik hoor alreê het gillen, biezen, brullen

Van 't woedend' ongediert. dies vlie, ey vlie; de doodt

Dreigt hier het vreesselykst.

Torquatus.

Vreest Pizo nu, ontbloot

Van d'eerste deugt, de doodt, die in vergulde schaalen

Zich menigmaal verbergt, en komt wel helden haalen

Naar Stix van een banket? Vat de Gelegentheit

Nu by haar lokken. op, terwyl de schender leit

Verzoopen in een zee van averechtse lusten,

Heilooze lekkerny. die rust zoekt moet niet rusten.

Nu jaagt de Noodt, nu lokt de Tydt, en d'Eer gebiet,

De Vryheit klaagt, en roept: verlos my. wie na vliet

Toont zich ontaart. laat ons uit marmre grafgewelven

D'aloude heldenaart der vaderen opdelven;

En laat ons toonen dat wy zyn Quiriten, van 't

Trojaansche bloedt geteelt. en zo het vaderlandt

Moet vallen, laat het dan niet wraak loos gaan verlooren.

Herstel de heldenaardt die u is aangebooren.

Pizo.

'k Zie 't zweemsel van een Mars in u, en grooter list

Als ooit Ulysses hadt: en als gy Pizo hist

Op Noron, hoort deez' eeuw een Cicero, die Rome

Verlossen wil, en kan dien Katilyn betoomen.

Hy holt noch buiten 't spoor, het welk de Staat beweent,

Terwyl hy dreigt, en treft, ja 't rammelend gebeent

Van 't zuchtend' Rome knaagt, myn moed was al aan 't slippen,

Beangst voor Noron, maar de blixem van uw lippen

Stort my een Cezars ziel deur d'ooren in.

Torquatus.

Sweer dan

De val van Noron, en zyn goude scepter an

De wettige erfgenaam te leevren, te verzetten

Deez onbepaalde macht des dwing'lands. Numaas wetten,

De burgerlyke staat......

Pizo.

Ey zie Torquatus, wacht....

Torquatus.

Wat duisternis is dat? kan d'onbekende nacht

Met zwarte wieken op de middag bosch en velden

Beschaduwen? wie blust het daglicht, wie herstelde

De tydt? waar is de zon?

Dertiende tooneel.

Manlius Geest, Torquatus, Juliane, Pizo.

De Geest.

WAar blyft, waar blyft de wraak?

Torquatus.

Ach! 't is myn vaders geest, en stem.

De Geest.

Torquatus staak

Het draalen: wreek my.

Torquatus.

Hoe?

De Geest.

Wilt gy 't gebouw doen vallen

Zo breek de zuilen af, trek in de Roomsche wallen.

Veertiende tooneel.

Pizo, Torquatus, Juliane.

Pizo.

ZO breek de zuilen af; dat is verniel zyn Raadt,

En vrunden, zuilen van zo goddelooz' een Staat.

Torquatus.

'k Heb dat al lang gezocht, myn list ontwurp, en stelde

Een brief op uwe komst, die van een toeleg melde

Op Noron, en Metel, ja zelf Popil bekladt,

De spil daar't al op draait, zie daar, daar is het bladt:

Zie hoe het u gevalt.

Pizo.

Heel wel; nu moetmen d'hoofden,

En opperste van 't heir (die my zo vast beloofden

Te wreeken 's vaders doodt) vergaaderen; op dat

Men raadslaag wie den brief bestellen zal, en wat

Ons voorder staat te doen.

Torquatus.

Voor al wilt doch betrachten

Dat dit terstont geschiet: de tydt lyd hier geen wachten.

Vaar wel, ik ga na 't hof; op dat myn afzyn daar

Geen achterdocht en geeft.

Juliane.

Wat dreigt ons al gevaar!

Vyftiende tooneel.

Torquatus alleen.

DAar gaat de droeve maagd naar Pizo's leegertente:

Zo quynt een geur'ge roos, die in de laauwe lente

Verslenst. wat gruwel is 't! ach! had ik ze afgeplukt.

Nu heeftze Noron van haar teedre steel gerukt.

Hy trappeldeze in 't stof. zy die met gulde straalen

Rees in de morgenstondt, most voor de middag daalen,

Ondraagelyke spyt! in zo vervloekt een poel,

En naare hel. ik haat haar nu, zy is zyn boel.

Neen, 'k min haar noch; maar ben van al myn hoop versteeken.

'k Verlies haar wel: maar 't staal zal 't op den schender wreeken.

Einde van het Tweede Bedryf.



Derde bedryf.

Eerste tooneel.

Noron, Lentulus.

Noron.

HEt zeegenryke Room' moet voor dees scepter beeven;

Ik voor Torquatus; ach! myn Lentulus, wy leeven

Geduuriglyk in zorg voor hem. noch heb ik al

Een aanslag voor, waar door ik hem bedriegen zal.

Lentulus.

Vreest gy? hoe! Juliaan kon hem met al haar traanen

Niet eens beweegen.

Noron.

Maar de looze Juliane

Heeft licht de zaak ontdekt, 'k heb nu een andre list

En raadt bedocht, waar van zelf Sysiphus nooit wist,

Noch zyn deurtrapte neef: strak zal Torquaat hier wezen,

Daar na myn gemaalin. verberg u onder deeze

Hetruursche leedekant, beluister wat dat hy

Met haar beraadtslaagt. zie, hy komt al: aan d'een zy.

Ik ga.

Lentulus.

Ik zál haast zien hoe 't met hem is gelegen:

Hy ziet my niet, ik hem.

Tweede tooneel.

Torquatus, Lentulus verborgen.

Torquatus.

NU wort Torquatus deegen

(Nadien 't Latynsche heir, zelf Norons vonnis velt)

Van d'onverwonnen vuist, en yzre duim beknelt

Van Pizo. zacht, my dunkt ik zie daar iets verroeren;

't Leeft onder de tapyt; ik zal myn wraak uitvoeren,

Al was ik schoon ontdekt. hy zal my niet ontvliên.

Maar stil, wie hoor ik daar? wat of het is! laat zien.

O hemel! ben ik ook verraên? het is myn moeder.

Derde tooneel.

Plancina, Torquatus, Lentulus verborgen.

Plancina.

DAar is myn zoon,maar ach! hoe langer hoe verwoeder.

Torquatus.

Wie kust myn moeder daar, meent gy dat ik 't niet zie?

Hoor, hoor, hoe dreunt de zaal! vlucht Pizo. wech. ik vliê.

Wat raadt? ey my! stil, stil, hoe? moet ik my niet roeren.

Ach! ach! d'Eufraat en Nyl, en Ryn barst door de vloeren.

Waar heen, ik vlie, en 't volgt! ey my het waater wast,

't Omringt my. help! help! help! ik sterf, ik val. Verrast

Die my verrassen wil. hoe streelt hy Juliane?

O spyt! dat ly ik niet. hoe biggelen de traanen

Langs bei haar wangen! wech,vlucht Noron, laat 'er los.

Hoor Juliaan. ey ga met my. hier, door dit bos;

Dat hy ons niet en zie. neen dit heên. ach! hoe flonkren

Uw oogen! 'k zie u wel. wat nevelen verdonkren

De vluchtigen? hou daar.

Lentulus.

Ey my. ô wee.

Torquatus.

Ga heên,

En boodtschap daatelyk, zo ras gy komt beneên,

Aan vaders zaalge ziel, myn eedle veinzeryën.

En gy, kunt gy u noch met Noron niet belyën,

Moet Lentulus al meê 't bloedtschandig leedekant

Betreeden? och, ik voel d'onlesselyke brandt

Uws wulpze mins. Ik moet de zaal noch eens deurzoeken.

Plancina.

Torquatus, ach! ik moet d'onzaalige uur vervloeken,

Toen ik het bedt betradt met hem, die myn gemaal

Ontzielt hadt. Mnemozyn genees zyn harssens, daal

Van boven af, ey kom. ô moeder van de Muzen.

Torquatus.

Van hier, wie is 't? ey zie 't afzetsel van Meduze.

Plancina.

Zoon vrees voor geen verraadt: 'k zweer by 't verstorte bloedt

Uws vaders, by de goôn, en godtgewyde vloedt

Van Styx, dat dit gewelf, dees zuil, veel eer zal melden

't Geheim my toebetrouwt, als ik. is dit vergelden

Uw moeders trouwe zorg? aanschoutge my zo bars?

Ja zoon 't gemoedt kent schult. ik ben dit leeven wars,

Ik heb de doodt omhelst, ze kan my niet ontslippen,

Myn trouwelooze ziel staat op myn bleeke lippen.

Erbarm u, of ik jaag zo daatelyk dit staal

Ten boezem in wel aan. waar na of ik noch draal?

Nu kom. Gaf iemandt ooit zo traag een moeder 't leebeeven?

Ey zie, 't hart klopt van schrik, zyn strydbre handen beeven.

Torquatus.

Naak my niet met de mondt die d'overspeelder kust,

Sla d'oogen neêr van schaamt, die de vervloekte lust

Van Noron prikkelden, ô spyt! wech met de handen

Bevlekt met 't eedel bloedt van uw gemaal, vlie van de

Breinlooze zoon, dart gy, die zo ontaardt, onkuisch,

Veroorzaakt d'ondergang van uw doorluchtig huis,

My vatten met de handt, en vingren, die de leeden

Van't gruwlyxte ongediert, toen 't vaders plaats bekleedden,

Omhelsden schaamteloos op 't eerelooze bedt?

Dart gy me naadren met de voeten, daarge met

Tradt op de ledekant van Noron? en bezwyken

Noch waggelenze niet? gy die de uitheemsche ryken

Verstrekt tot een schandaal, verknocht g'u dan aan een,

Die wellust schept in moordt, en naare afgryflykheên?

Die met een dartle voet dart trapplen op de buiken

Van zwangre koningins? laat gy uw glory pluiken

Van dien verwyfden, die ook d'ongeboornen smoort,

Die op myn zeetel bralt door d'onverzoenbren moort

Myns vaders, die de speen heeft van Megeer gezoogen,

Die bloedt uit d'aadren drukt, en tranen parst uit d'oogen,

Die maagdeschender, die een welgebooren maagdt

Verkrachte, daar de stadt, en 't heele landt van waagt,

Een die u haat, en geeft de naam van keizerinne

Om 't keizerdom? wat is d'onkuische schelm in't minnen

Veranderlyk! ja, als de wisselbaare maan.

Nu zyt gy zyn gemaal, en dan is 't Juliaan,

En dan Byrrheen, en dan een ander, het is wonder

Dat hem geen blixem schen, of vreesselyke donder.

Eerlooze keizersboel, de naam van moeder is

Verwaarloost door uw min, waar 's de gedachtenis

Van voorige eerbaarheit, daar meê gy waart bepeerelt,

Toeng' als een morgenstar beschitterde dees weerelt.

De Tracische beulin, die altydt queelt en springt

Van tak op telg, nu niet dan uw boelaadje zingt,

En leert't gevoogelt met 'er tjilpen trouwer minnen.

Beklaagt 'er Ithys. en, ey zeg, waar zyn uw zinnen?

Vreest gy geen straf, of wraak, of 't recht, of my, of goôn?

Laat gy zo achteloos uw vaderlooze zoon

Elendig dwalen, en bestormen door de laagen

Der List? ach! reedelooze en felle dieren, draagen

Haar jongen met gevaar door vier. Plancina haat,

Als reedeloozer, haar vervolgde zoon. verlaat

Een moeder dan haar kindt, daar brullende leeuwinnen,

Daar Room'lus voedsters, daar gevlakte tygerinnen

Haar vruchten queeken, ja, wen haar de list belaagt

Des hongerigen Leeuws, elkandren onvertsaagt

Ontzetten, als men ziet haar leegersteê besprongen?

Ja d'Adelaar betreurt zyn pluimelooze jongen

In 't hoogste van de lucht, als haar de Landtman heeft

Gerooft. het schynt of gy alleen maar weederstreeft

De wetten van Natuur. ben ik van u gebooren?

Plancina.

Ey zwyg, ô hemel! ach! wat moet ik hier al hooren!

Torquatus.

Denk dat de gramschap brult door myn verwoede mont,

Die wraak roept: Juno, ach! goodin der gooden, kondt

Gy huwlykmaakster die bloedtschend'ge trouw gedoogen?

Wat schrikkelyk bedryf! hoe zyt gy zo bedroogen?

Trek weer uw schaamte aan, en beween, betreur de min,

Die de nakoomeling niet looven zal, dat in

De boezem van een maagd, 'k zwyg keizerin van Romen,

Gehuisvest wierdt: kond gy uw wellust niet betoomen

Wellustige vorstin? ga. streel uw dwingelandt.

Gy zyt geen moeder, en een vadermoordster. 't landt

Vervloekt en haat u. ach! waar zal ik hoop op bouwen?

Het alverteerendt vier, en de ver woede vrouwen,

Met d'overwreede zee, drie snoode gruwlen zyn.

Plancina.

Als gy de dartle straft, ô opperste Jupyn,

Zo schent gy haar op 't lyf ondraagelyke elende,

Ik ben van dat getal, waar ik my keer of wende,

D'aarde is my veel te naauw, de hemel noch al t'eng.

'k Schrik voor myn schaduw zelf, kom hier myn zoon, kom! pleng

't Schaamachtig bloedt.

Torquatus.

Het loon van zulke schellemstukken

Is end'loos knaagen in het vuil geweeten. rukken

De moeders zo haar zoons naar't graf? wie leit daar neêr,

Kent gy den schelm?

Plancina.

Ey hoor.

Torquatus.

Verschoon u niet, 't zy veer,

Men kan geen schelmery met cierelyke woorden

Verschoonen.

Plancina.

Die, ô zoon, een vonnis velt, en hoorde

Niet dan een zy, of hy schoon recht geoordeelt hadt,

Is evenwel daarom noch niet rechtvaardig. wat

Door list of dwang geschiet en is geen schelmerye.

Byrrhenes list dwong my uw vaders bedt t' ontwyen

Door heiloos rym, waar voor Circe en Medea zwicht,

Dat het bestarndt gewelf uit d'yzre naaven licht.

Zy die de Jagtgodin haar kuisheit zou ontdraagen,

Ontdroeg de myne, maar van deeze ontdekte laagen,

Die 't al weet is 't bewust, en weet uw moeder niet.

Dank heb uw dapperheidt, en list, die hem verriedt.

Myn ongevallen zyn verdweenen, Brutus deugden

Herleeven in myn zoon. ik zwym byna van vreugden

Nu gy niet zinloos zyt. help Noron maar van kant,

Geloof myn onschult.

Torquatus.

Haat dien norssen dwingelant

Dan om myn vaders wil, ik zal zyn neêrlaag wreeken.

Plancina.

Wat 's dat?

Torquatus.

't Is Pizo, zacht, hoor de trompetten steeken.

Plancina.

't Is tydt te gaan.

Torquatus.

Ey ga strak naar beneeden toe,

Zeg dat gy my hier in de zaal liet; maar, zwyg hoe

Ik Lentulus bedroog. Vraagt iemand naar hem, moeder

Zo speel d'onweetende, zeg dat ik ben verwoeder

Als ooit. Ik zal dees schelm verschuilen, dat men niet

Zal weeten, waar ik den bedroogen Lentul liet.

Vierde tooneel.

Noron, Sabinus, Servilius.

Noron.

VErleer nu Pizo dus in Norons kroon te vliegen,

Sabinus veins, hy komt. wy zullen hem bedriegen.

't Vermoeide heir leit stil, is de bezetting wel

Verdeelt?

Sabinus.

't Is al verzien, men wacht slechs uw bevel.

Vyfde tooneel.

Pizo, Noron, Sabinus, Servius.

Pizo.

O Vorst! die heerlyk op Augustus marmre troonen

Godt Room'lus ryxstaf zwaait, en d'Oost en Westerkroonen

Verovert hebt. terwyl dat onze weerelt hoort

Het yslyk dreunen van de Partscheval, viel 't Noordt

Voor u te voet. Ik quam, ik zach, ik won. heel Parten

Gaf 't op; toen Cezar 't op zyn eigen boodem tarte.

Dees arm versloeg het heir van d'ongetemde Scyt,

De Noordtsche Beer, die met schenzieke klaauwen ryt,

Moest zwichten voor de kling, die aan myn vingren kleefde

Door 't stremmend Partenbloedt. In 't Roomsche heir herleefde

D'alouwde krygstucht. Sluit en grendel d'ysre deur

Van Janus tempel nu; de Vreede zit 'er veur.

De Trouw, d'Onnoozelheit, en 't Recht keert naar den Tiber,

De felle Luzitaan aan geen zy van den Iber,

Die d'Ister laaft in 't Noordt, en die de Nyl bezit,

Ja de vergalde Gal, zelf d'afgescheide Brit

Genaak en 't Kapitool met keetenen behangen,

Om goude wetten uit uw strydbre vuist t' ontfangen.

De weerelt is getemt, en offert haar geweer,

Tot Romens dienst hersmeedt, voor uwen zeetel. leer

Haar nu gehoorzaam zyn. O Vorst! 'k heb ook vernomen

Myn vaders doodt, die in het overgaan van Romen

Gebleven is. heeft hy misdaan, gedenk het an

D'onnooz'le zoon nu niet.

Noron.

Maar hoor: gehoorzaam dan

My, als uw oppervorst, en is uw vaders leven

In d'oorelog verkort, dat moetmen my vergeven.

Denk dat de waapenen geen maat en konnen by

Het woeden houden. ik streedt om de heerschappy;

Hy voor zyn vorst, en sturf: maar dat 's al lang geleden,

Men denk 'er niet meer om. omhels met my de vrede,

En voe geen wrok; zo dra als 't eens is uitgewoedt,

En d'overwinner zyn geweer afleidt, zo moet

Ook d'overwonne strak zyn haat afleggen. laaten

Wy om een ongeluk elkanderen niet haten.

'k Zweer by de kroon, daar ik myn haairen meê vercier,

Dat wy u eeren. ga, en geef den lauwerier

Aan godt Jupyn. volbreng de beedeloft: ga heenen

Beroemde veldtheer, die heel Aziën deedt steenen:

Jupyn die wenkt u toe.

Pizo.

Beheerscher van de goôn,

En blixemdraager, die van uw onzichbre troon

De vorsten breidelt, en met schriklyk blixemslingeren

De hemel pooplen deedt, toen uw gevreesde vingeren

De berregstaapelers in Etna sleepten, laat

De strydbaarheit de wiek uitbreiden van dees Staat;

't Welvaaren van dit Ryk, en Romen eeuwig duuren.

Ey stut, ô Kreetsche godt! de Palatynsche muuren.

Dat d'aarde Rome voor haar keizerin erken.

Dat nimmermeer de zon, die 't daglicht aanvoert, en

Brengt weg, iet grooters zie dan Room'. laat Albaasbylen

Verdelgen zeegenryk, wat met vergifte pylen

Aan d'lster en Euxin, de Tiber dryft tot wraak,

Dat niemandt Rome dan al bevende genaak.

De Roomsche bundelen regeeren al de weerelt.

Dat alles voor ons buig, of barst. hoe! ach! wat dweerelt

In myn heerschzuchtig brein? onreedlyke gebeên?

Jupyn verhoor my niet; wat eisch ik? neen, ô neen.

't Ryk is al groot genoeg, bewaar het onverwonnen,

En ongeschendt, zo lang 't vuur der Vestaler nonnen

In Vesta's haardtsteê glimt, zo lang de zoute zee

De zoete stroomen zwelgt. Dat een geduurig wee

Plaag die de vrede eerst breekt, neem de beloofde telgen

Die u zyn toegewydt, terwyl d'altaaren zwelgen

De schuldige offerhandt, het weeldrig' Romen eert,

En looft uw godtheidt, nu het Aziën beheert.

Ey hoor, hoe dus verbaast?

Zesde tooneel.

Tiggellinus, Noron, Pizo, Sabinus, Servilius.

Tiggellinus.

EYlaat my wat bedaaren,

Ik hyg om aamtocht.

Noron.

Hoe, wat is u wedervaaren,

Wie lydt'er last? zeg op.

Tiggellinus.

Ontzachbre Majesteit,

Daar het vermoeide heir nu van myn broeder leit,

Dicht aan de Tiberkant, aan geen zy van oudt Romen,

Stondt flus noch Numaas zuil: men heeft al lang vernoomen

Hoe dat dees zakte, ja elk een hadt in de mondt:

De godt des Tibers wroet, en ondergraaft de grondt,

En delft een hol, daar hy zyn heimlyke boelaadje

In pleegt, gelyk als in beschaduwde bosschaadje

Godt Faunus nimphen streelt, zo doet hy hier nu meê;

Ten lesten fchudze en helt, tot dat 'er uit de zee

Een windt komt, afgerecht op 't dryvend' zwerk te jagen,

Op kielen slingren, vlooten sloopen, bossen plaagen,

Die hem ter neêr velt; elk schrikt door de zware val:

Maar 't was noch niet genoeg, het onluk hiel geen stal.

Daar wiert een jongeling naar Tenarus gedreven,

Die eerst in d'uchtend' was van 't aangename leven.

Een Roomsche Adoon wiert van de val geheel verplet,

Rampzaal'ge schoonheit was met bloed, en slof besmet;

Hy lag als maak zeloos. wie had toen geen meedoogen?

'k Zag hoe zyn aderen vast lilden, een van d'oogen

Lag op zyn wang, die al gedoodtverwt was, het haair

Hing ongekronkelt neêr, en droop van bloedt: heel naar

En deerlyk zagt'er uit, een half gepletterde arrem

Lag avrechts onder 't lyf, terwyl men met gekerrem

Hem los maakt, vondt ik in zyn borst dit bloedig bladt,

Doch zonder opschrift. ik geboodt toen dat men dat

Bebloedt onkenlyk lyk zou in den stroom afwassen,

En doen't de laatste plicht.

Noron.

Men wil ons hier verrassen.

Tiggelinus ter zyden.

Nu onze list en kracht de zuil deed vallen, acht

Heel Rome dat 'er een verplettert is.

Pizo.

Ey zacht.

Zwyg broeder.

Noron.

Is 't een droom? of zyn het toveryën,

Die myn verbaast gezicht doen scheem'ren? snoodetyën

Waar in 't heiloos Verraat werdt op den troon gezet

Der witte oprechte Trou. heeft hem de zuil verplet,

Die zo lang zakte? staat Popil noch naar myn leven!

Ondankbre! heb ik u de macht, 't geweer gegeven;

Op dat het my in 't hart zou vaaren? hoe! verraadt

Gy met Metel uw vorst?

Pizo.

Het twyffelachtig quaat

Gelooft men eerder als het tegendeel. 't mach weezen

Dat gy bedroogen wordt deur wantrouw. vrees niet.

Noron.

Vreeze,

En staal bewaart het Ryk. Servilius, ga haal

Metellus en Popil strax uit myn groote zaal,

Daar nu de Raadt vergaart. Liet gy den schelm verplettren

O goôn! Sabyn kom hier, lees zelf d'heilooze lettren.

Sabinus.

Zie toe. dees zaak is vol gevaar, nadien Popil

't Oproerig graauw heeft op zyn handt, en waar hy wil

Die Hydra met zich sleept, 't zyn ysselyke tanden

Daar dat gedrogt meê dreigt.

Noron.

De zwaare rechtbyl van de

Verstoorde keizers, stut heel licht 't oploopend' graauw.

Op, op getergde straf, sla uw bebloede klaauw

In d'haatelyke borst der schelmen. Hoe bezweeken

De stylen van myn troon? waar meê zal ik my wreeken?

Myn gramschap vaar op 't felst, 't is u geoorlooft, voort.

Sabinus.

O vorst, 't is Prinselyk te doen het geen behoort,

En dat geoorloft is, ey wil genadig weezen.

Vreest gy het graauw niet?

Noron.

Hoe, men hoort den vorst te vreezen

Om zyn rechtvaardigheit.

Sabinus.

Maar meer te minnen.

Pizo.

Mars,

Beschermt de vorst in noodt, en onder 't naar geknars

Van 't vyandtlyk geweer.

Sabinus.

Rechtvaardigheit bescherremt

De Vorst, en Trouwheit meer, noch meer gena.

Pizo.

Erbarremt

U over hen! neen Vorst, na het mislukt verraadt,

En na de toeleg der verloochende onderzaat

Is het uw vyandt; en zyn vyandt te verpletten

Is vorstelyke deugt.

Sabinus.

Het ongelyk verzetten,

De smart vergeeten van de toegedreeve spyt,

De gramschap toomen, en 't verdraagen van de nydt,

Is goddelyke deugt. Wil Cezar zyn een vader

Des vader landts, hy spaar het burgerbloedt.

Noron.

Verraader,

Rep my van geen genaê, ze zyn geen leven waardt.

Ik ben godt Noron, en gewyde godtheit spaart

Geen schelmen: zynze daar? 't bang, en verbaasde weezen

Wyst strak de misdaadt aan. gy moet dit schrift eens leezen.

Zevende tooneel.

Popillius, Metellus, Noron, Pizo, Tiggelinus, Sabinus, Servius.

Noron Aan POPIL, en METEL.

POpil en Metel, ik heb uw last byna volbracht, de stadthouder van de plaats, daar ik my tegenwoordig onthouw, is endelyk in ons heimelyk verbondt getreeden. Hy rukt zyn machten by een, om onzen toeleg te doen klemmen, en nadruk te geven. Nu zal de weerelt haast verlost worden van een dwingelandt, die korts zyn moeder vergeven heeft, om datze zyn bloetschandig huwlik wraakte. Die korts: maar om 't al 'er onmenschelyxte ongediert uit te drukken, is de naam van Noron genoeg. Verwacht ons op de bestemde tydt, en vaart wel.

Popillius.

Wy worden t'onrecht van uw vyanden bekladt.

Men steekt hier naar uw kroon. de Staatzucht heeft dit

Beschreeven.

Noron.

Ja, zo is 't. Boeit hem.

Popillius.

De Burgermeester

Noch flus uw amptgenoot? elk siddert, en elk vreest 'er.

O Tiberstroomgodt hef het hooft eens uit uw kil,

Zie wie het helsch bedrog met list bedriegen wil.

Komt bindt de handen, die den scepter van Germanje

Opofferden aan Room', die 't ongastvry Britanje,

Spyt d'Oceaan die vol gedrochten is, het lest

Verwoesten, die uw staf verdedigden in 't West.

O vorst! uw wantrouw wil uw trouwste vrundt verdeigen,

Maar ach! waar wilt gy 't doen? op 't veldt? dat deed ik zwelgen

Het vyandlyke bloed, daar staan de graven van

De koningen, daar ik van zeegenpraalde. kan

Een Prozerpyn dit zien met onbarmhartige oogen?

Doot gy my in de stadt, daar staan de zeegenboogen,

Daar staat myn zegenpronk, die schudden zou van rouw,

En weenen; ja de zuil van 't Aventynsch gebouw,

Die van de beukelaars en waapens plach te blinken,

Die ik de dwingelands ontgespte, zal verzinken

Van spyt; was ik 'er by, of maar omtrent, haar val

Zou my verpletten, om myn ziel naar 't zaalig dal

Tezenden, onbevlekt van een oneerelyke,

Of slaafsche dood.

Metellus.

Indien men in des vyandts ryken

Gewaapende vernielt, en in zyn vaderlandt

Zelf ongewapende met wreetheit helpt van kant,

Ei zeg met wien wy dan ten lesten zullen leven?

Popillius.

Wort dan myn eerste deugt deez' ontrouw toegeschreven?

Zie voor u wat gy doet. Een rechter moet voor al

De waarheit weeten, eer hy iemant straffen zal.

Waar is ooit trouwloosheit in al myn doen gebleeken?

O vorst! 't is koninglyk d'elend'ge voor te spreeken.

Ach spreek voor my, en lees myn ontschult uit het bladt

Van myn verleên bedryf. ik ben onnoozel. dat

De vaderlyke deugt, die met ontelbre monden

Om recht roept, voor my spreek: denk hoe uw kroonen stonden

En waggelden van schrik in d'oorlog van de Meedt,

En hoe myn vader maar alleen voor Rome streedt,

Als 't afgestreeden was door droeve nederlaagen;

Heeft toen die Decius den vyandt niet geslaagen,

En willig voor de Staat 't zielmilde bloedt verstort?

Zyn faam zwel uit zyn graf, en smeek voor my. gy wort

Niet als om recht verzocht.

Noron.

Die stoft op zyn geslachte

Steunt op een andersdeugt: éen misdaat wischt gedachten

Van duizend diensten uit. is hier verschoonen an?

Popillius.

Die d'al'ergrootste dienst genooten heeft, vindt dan

De dank baarheidt onnut. wat ongeval ontrukte

My Cezars gunst? ô vorst! 't is vorstlyk d'onderdrukte

Weêr op te rechten. en al is 'er schoon misdaan,

Zo strekt een vorst een godt zo hy 't vergeeft. hier aan

Hebt gy onsterflyk stof. wat kan Jupyn vergeven

Zo niemandt zondigt? ach! hoe dikmaal heb ik 't leven

Voor u gewaagt, en strekte uw rechterhandt, ja zelf

Toen gy uw broeder zondt naar Plutoos droef gewelf.

Gedenk myn voor'ge dienst; zo moet Quirinus waagen

Uw godtheit, afgeheerscht, uit deeze weerelt draagen,

Jupyn u noo'n ten disch daar hy zyn Juno kust,

Zo zet hy Noron in een zeetel by August,

En gy de nektarschaal aan de koraale tippen

Van d'overschoone mondt van uw gemaal. haar lippen

Slaan dan met d'uw de maat van eendracht. en zo moet

De weerelt sidderen beangst, verschrikt, bebloed;

Als deze voeten, die 'k omhels, d'oproer'ge steeden

En trotse koningen te barsten trappen. Reeden

En Recht, 't pleit al voor my.

Noron.

Al lang genoeg gemart,

Breng hem van kant.

Popillius.

O spyt! zyt gy zo wreedt? hoe dart

Een koninglyke ziel, zo eedel, welgebooren,

Verraadt bedenken? ach! wat komt my hier te vooren!

Gun my een zachte doot.

Noron.

Neen, neen, ik ben nog niet

Verzoent. Serviel ga heen, maar dat hy 't niet ontvliedt,

Doet hem door pyn 't verraat ontdekken, laat hem 't voelen

Wanneer hy sterft. niet kan myn heete gramschap koelen

Dan bloet.

Popillius.

'k Schrik voor geen pyn, kom ran Popil vry an.

Ik ga. kom voort. laat ik d'ondankbre weerelt dan,

En is die dwingelandt het heilig recht ontwossen?

Ik laat de weerelt, ja, neen, neen! 'k wilze eerst verlossen

Van dien Prokrust. gy zult met my naar Phlegeton.

Achtste tooneel.

Noron, Metellius, Pizo, Tiggelinus, Sabinus, Servilius.

Noron.

POpil is my ontslipt.

Pizo.

Ontdekt nu ook de bron,

Daar dit verraat uit spruit.

Noron.

Wie handthaast noch uw laagen?

Metellius.

Ach! gy belaagt u zelf, en slaat met wreede slaagen

In 't ingewandt, en in de boezem van uw Raadt.

Popil, gy koopre zuil van de Latynsche Staat,

Maar nu ter neêr geploft, (steent Room' noch niet van rowe?)

Hoe eereloos wort hier uw al te licht vertrouwen

Met wantrou, en uw trou met trouwloosheit beloont!

O snoode wreetheidt die d'onnoozlen niet verschoont!

De wreede stichter van dit quaadt ontschuilt de tooren

Des dondergods, noch byl van Themis niet.

Noron.

Myn ooren

Wat hoort gy aan? hoe lang zult gy hartnekkig zyn?

Wy zullen u door dwang der ysselykste pyn

De t' zaamgez woorenen, en ook hun hooft doen mel den.

'k Zweer by myn staf, men zal u trouloosheit vergelden.

Metellius.

Bedenk de felste doot van dees moordaadige eeuw,

Zend my in ballingschap, daar 't nimmersmeltend' sneeu

De ruwe Geet bedelft, noch zal 't gemoet niet zwichten.

Zou myn oprechte mondt d'onnoozelen betichten

Met valsche misdaadt? neen. O ongekreuktste tong

Die ooit voor 't heilig recht op 't twistig Rostra drong,

Gy spraakt onnooz'len voor, kont gy voor my nu spreeken!

Myn valsche vrunden zyn in tegenspoet geweken.

Vorst, oordeel my gelyk gy wilt geoordeelt zyn

Van Eakus, die nu by d'onderste Jupyn

De vierschaar spant.

Noron.

Serviel ontsluit de kopre deuren

Van 't Mamertynsche hol: ga daar uw straf betreuren.

Metellius.

Ik ben gereed, myn deugt staat tegens d'ondeugt schrap,

Ik ga naar 't eerlykst', en gewenste ballingschap,

Dat my medoogend' komt uit zulk een weerelt rukken.

Ik kryg myn loon. dit 's ook een van myn heldenstukken:

Gy hebt myn haat bezuurt Kalphurnius. kom neêr,

En zie uw wraak eens aan, het vyandtlyk geweer

Is op zich zelf gewet, 't bloedt spat in uw laurieren,

En Pizo ziet van ons zyn vaders uitvaart vieren.

Nu zie ik eerst hoe dat d'oordeelen van Jupyn

Veeltydts verborgen, maar nooit onrechtvaardig zyn.

O groote veldtheer! gy most op Tarpejaas heuvlen

Door het gewette staal van dien betichte sneuvlen,

Uw vyandt, stortende in het zelfde moortgeweer,

Leit voor de voeten van uw marmre pronkbeelt neêr:

En Noron offert nu veel bloedige offerhanden

Aan uw verraste ziel: ons zelf door onze handen.

Op strydbre Pizo, op, gesp nu het harnas aan.

Hoe, ment uw wraak noch niet de vierige oorlogsraên.

Het vaderlyke bloedt eischt meer te zyn gewrooken

Dan aan Popil. nu moet de dorstige aardt noch rooken

Van myn en Norons bloedt. slaphartige gy zult

Uw vaders steene mondt strax spreeken doen, hy brult,

Hoor! hoor! hy schreeuwt al wraak met donderende woorden

Pizo.

Hebt gy dan een gedult dat al dit lastren hoorde?

Noron.

Weg met hem. Heel met my 't inkankerende quaadt;

Ga onderzoek voor ons dit duistere verraadt.

Ga Pizo, laat Metel door pyn ten mondt uitwringen

Wie dat 'er is aan vast.

Negende tooneel.

Noron, Sabinus.

Noron.

GA hem nu ook bespringen,

En zet hem by Metel. Sabinus volg hem na,

Belet dat hy niet naar zyn leeger vlucht, en ga

Hem strak met Tiggellyn verrassen en bezetten.

Zo moetmen Pizo, eer hy 't merk, met list beletten

Dat hy zyn vaders doodt niet wreek.

Tiende tooneel.

Noron alleen.

GAat wel, nu zal

Ik 't heir bezetten eer 't gerucht hoort van zyn val,

En doen dan d'oversten, daar na al d'oorlogsbenden

't Geweer afleggen. zo zal Cezars zorg haast enden.

Elfde tooneel.

Juliane, Torquatus.

Juliane.

EY my wat hoor ik daar! wat schrikkelyk gerucht!

Torquatus.

Uit Wat beklemde borst barst zo benaud' een zucht?

Twaalfde tooneel.

Pizo, Juliane, Torquatus.

Pizo.

HEt barsse staal dryft my naar uw gehaate ryken,

Ach! Proserpyn 'k voel dat myn beenen al bezwyken,

Laat los. zie, zie myn bloedt hoe 't zypelende in d'aardt

Naar ondre vliet tot op den troon van Pluto, daar 't

Met purpre woorden spelt: die Pizo die te Romen

De strydbre Tiber deedt beheerschen al de stroomen,

Ja zelver d'Oceaan, zal daatlyk by u zyn.

Indien ik niet en vlieg naar d'opperste Jupyn.

U pleng ik al dit bloed, de wreedtheit heeft geen vatten

Aan d'onverwonne ziel. Moet dan dees nimmerzatte

En helsche schouburg, op dit naar bebloet tooneel,

My sneuvlen zien?

Torquatus.

Vervloekt lotwissel, dat ons heel

En al ter neêr drukt.

Juliane.

't Zy g' ons quetst, of toont meêdoogen

Al even vinnig!

Torquatus.

Slaat gy altydt onbewoogen

De zuchten in de windt?

Pizo.

Waar is myn beukelaar?

Juliane.

Die is behouden.

Pizo.

Ach! myn zuster, isze daar

Zo is myn eer bewaart.

Juliane.

Hoe kan ik dit verdraagen!

Pizo.

Ik ben op 't onverwachtst verrast van Norons laagen.

Torquatus.

Is ons geluk verkeert in zo een oogenblik?

Pizo.

Uw wettig erfrecht is tot d'al'erjongste snik

Myns adems voorgestaan, tot d' al'erlaatste druppel

Bloed, streng gehanthaaft, kom myn will'ge ziel, op, huppel

Naar uw beschoore weelde. ô wee! ach! vader Mars,

Ey laat my hier toch niet, ik ben dit leven wars;

Elendig vaderlandt! kom hier myn Juliane,

Omhels my.

Juliane.

Ach! Voor 't lest.

Pizo.

Hou op, ei droog uw traanen.

't Schynt dat hy nydig is die zich bedroeft om een

Onsterffelyke doodt. ik sterf noch niet: ô neen!

Dit is 't beginsel van myn leven, 'k word herbooren,

Nu ik dit bloet stort voor myn vrienden. Wiltme hooren

Myn Juliaan, ik sterf, en laat geen nazaat na

Voor het Gemeene best; maar niettemin ik ga

Niet kinderloos van hier, 'k heb Thaborteen' myn dochter,

Die rode wangen heeft van Partenbloet, noch brocht 'er

Dit staal meer andre voort, d'Arax, d'Hyrkaansche zee,

Waar in de Partsche vloot zo schendig schipbreuk lee

Op Roomsche klippen. Ach! verschuilt voor Norons laagen.

Treurt niet te veel. men moet zyn nootlot willig dragen.

Verlaat het nydig Room'. al lang genoeg geschreit.

Ik zal de zwaare slag van uw ondankbaarheit

Latynsche Staat, nu niet stilzwygend met my draagen

In 't graf. de weerelt zal van haar, en my noch waagen.

Gaat, voert myn doodtbus straks uit Noronsheerschappy,

En datmen dan op 't graf met Roomsche lettren sny:

Ondankbaar Vaderlandt, gy hebt ook het gebeente

Van Pizo niet. vaart wel.

Torquatus.

O slonkerendt gesteente

Aan Romens weerelt kroon, ontzeg uw asschen vry

Aan deez' ondankbre stadt, en 't Kapitool, 't welk gy

Bewaarde, dat het niet tot asch verviel.

Juliane.

O gooden

Nu is Rechtvaardigheit, en Deugt van d'aardt gevlooden.

Komt gy hier zonder heir, waar was flus uw beleit?

Ach! wreede heemel! die de dwinglandt hebt gevleit,

Hem hier niet wel gedient, my schendiglijk bedroogen;

Hoe kunt gy dit bezien, en blyven onbewoogen?

Ik volg u geef my toch geweer.

Torquatus.

Myn lief gy treurt

Onmaatelyk. ey hoor.

Juliane.

De heele weerelt scheurt

My van geen broeder af, ik wil myn macht gebruiken.

Moet dan een eeuw'ge slaap mynbroeders oogen luiken?

G'onthout my 't staal; maar leer aan Brutus gemaalin

Hoe vrouwen sterven. kom. zwelg gloe'nde koolen in.

De Doot ga door myn mom het ingewant verbranden.

Het pynlyk vier volbreng 't geen uw' onwill'ge handen

En staal my weigerden.

Torquatus.

Wacht Juliaan, sta stil,

Zwel door 't geluk niet, en draag ongeluk.

Juliane.

Neen, 'k wil

Niet leven, zwyg; ô doodt! gy schuwt elend'ge harten,

En volgt gelukkigen, hoe lang laat gy u tarten?

Ey ran my aan.

Torquatus.

Men hoort met altyt effe ziel

Geluk of ongeluk te draagen naa 't dan viel.

Lach noodt- en sterflot uit. gy zult de smart dan kunnen

Als vreugt verdraagen.

Juliane.

Zie, zyn bloedt begint te runnen;

Het stremt, kom Phebus uit uw goddelyke zaal,

Neem Ganimedes af zyn goude nektarschaal,

Bespreng dit bloedt; doe hier een Hyacint uit groejen,

Zach Venus op een telg dit gloejend' purper bloejen,

Ze liet Adoon, en vlocht een krans uit Pizoos bloedt

Gesprooten, dat de Raadt en burgers treuren doet.

Ja zy vergoode hem zach zy maar eens naar ondren

Op ons. neen! Rome vloektze, en smeekt Jupyn om dondren

Tot straf van maagde kracht; rechtvaard'ge Cypris, ziet

Room niet eens aan.

Torquatus.

Wie daar?

Juliane.

't Is Norons lyfwacht: vliedt,

En laat myn broeder hier, zoo zalm' in huis niet zoeken.

Veertiende tooneel.

Sabinus, Servius, Juliane.

Sabinus.

IK magh de listigheit van Pizo wel vervloeken:

Ik ben om hals, zo hy 't ontvluchten kan. waar of

Hy is?

Servius.

Hier leit hy neêr.

Sabinus.

Men sleep hem strak naar 't hof.

Juliane.

Benydt men my uw lyk tot asschete verbranden?

Sabinus.

Kom voort met Tiggelyn, boeit hem met vaste banden.

Einde van het Derde bedryf.

