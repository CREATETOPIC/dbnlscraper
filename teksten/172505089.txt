

Marcus Curtius.

Treurspel.

Eerste bedryf.

Eerste tooneel.

Appius, Martius.

Martius.

WAt drukt uw ziel myn Heer, dat gy, steets vol gedachten,

U zelve pynigt, door zo veel verborge klagten?

Appius.

Ach! vraagt gy, Martius, naar de oorzaak van myn leet?

Daar gy den droeven staat van 't zuchtend Rome weet,

Daar alles sneuvelt, en de dodelyke dampen

Der helsche kolk de Stadt stort in een zee van rampen;

Daar wee, op weeklagt, ons het hart doorgrieft, en scheurt,

En vraagt gy noch waarom myn ziel dus klaagt en treurt?

Meent gy dat my den gloed der pest, zo fel ontsteken,

Geen schrik kan baren, daar het al om hulp komt smeken?

Of houdt gy my van ongevoeligheit verdacht?

Dat ik de plagen van myn Vaderland niet acht?

Martius.

Vergeef my, dat ik zulk een oordeel zoude stryken,

Myn Heer, gy gaaft daar van den Staat wel andre blyken,

En na dat gy het hooft van 't magtig Rome wiert,

Ziet men den vrede alom op 't wenschlykst hier geviert:

De Stadt geveiligt, door een loffelyk regeren.

Ach! had de hemel deez' verwoesting willen keren,

Nooit had ons Vaderland geruster staat beschouwt

Dan nu, daar Romes Raad 't gezach u heeft vertrouwt.

ô Neen! wie zoude uw deugd en goedtheid dus belagen!

Maar 't deerlyk woeden van deez' doodelyke plagen

Geeft u, ('k beken 't) wel reên dat gy uw klagten stort;

Maar baat het iet, myn Heer, wanneer men klaagt of mort?

De Goôn beschuldigt, en hen verder gaat verstoren?

Wie weet toch de oorzaak van hun grimmigheit en toren:

Het menschdom zelve blaast der Goden gramschap aan:

Deez' zyn rechtvaardiger dan wy, wanneer z' ons slaan,

En hunne bliksems op de wereld neder zenden.

Laat ons, geduldig, 't eind' afwachten dier elenden.

De Goden geven aan de wanhoop geen gehoor.

De Godspraak, t' onzer hoop gehoort in 't heilig koor,

Wordt ligt vervuld, als wy het minste daar op denken.

Ach! dat de hemel ons die gunst eens wilde schenken!

Gy weet hoe Curtius nog op deez' eigen dag

Zal tonen, wat de zucht voor 't Vaderland vermag.

Ligt treft hy't wit der Goôn, tot heil van 't zuchtend Romen,

En doet hun zegen weêr op al ons smeken komen.

Hun gaven die aan ons...

Appius.

Neen; vlei my met geen waan.

't Is uit met Rome, 't is met onzen Staat gedaan.

De hemel sluit het oog voor ons geween en klagen!

Men hoopt vergeefs naar 't eind dier jammerlyke plagen:

Hoe duur, hoe kostelyk staat ons dat wachten niet,

Daar 't kwaad elk ogenblik vergifte dampen schiet!

Ontrukt den zwakken Staat zyn helden door dit woeden!

Ach, Martius! wie zal haar redden, wie behoeden?

Wat zegt de Godspraak? eischt zy menschen bloed? ô neen!

Het Godendom, hoe wreed, wraakt deze haatlykheên:

Het is iet anders dat tot ons behoud moet strekken.

Let op den zin, en merk of gy zulks kunt ontdekken.

Indien gy 't eind' dier Plaag beöogt,

Wik dan, ô Rome! uw Staatsbelangen.

De Poel moet van uw hand ontfangen

Dat geen waar door gy 't meest vermoogt

Dan zal de grond zig weder helen:

Der Goden gunst uw Staat weêr strelen.

Zie daar, gy weet nu wat tot heden is geschiet.

Wat wierp men in de kolk tot die vervulling niet!

Maar alles vruchteloos: het heeft niets kunnen baten.

Men is, als radeloos, van 's hemels hulp verlaten.

En dat, waar door den Staat het allermeest vermag,

Is ons zo klaar nog niet gebleken tot deez' dag.

Dees oordeelt dus, 't welk weêr een ander zal bestryden.

Terwyl de Stadt vast zwoegt in zulk een bitter lyden,

Laat Curtius vergeefs....

Martius.

Uw zoon komt herwaarts aan.

Tweede tooneel.

Albinus, Appius, Martius.

Albinus.

MYn Vader, ach! wat moet myn mond u doen verstaan!

De wrede hemel drukt den Staat met felle slagen.

De Zuilen vallen die hem moeten onderschragen;

Camillus, die tot nu, door een onsterflyke eer,

In 't oog van Romen blonk...

Appius.

ô Hemel!

Albinus.

Leeft niet meer.

Appius.

ô Wrede Goden! wilt gy Rome gants verdelgen?

En moet het dod'lyk graf dan all' 's Lands vadren zwelgen?

Waarom my dan gespaart? ô al te droeve slag!

Romeinen! welk een Held verliest gy deezen dag!

Een Held, die u...

Martius.

Myn Heer, 'k zie Curtius.

Derde tooneel.

Appius, Curtius, Albinus, Martius.

Appius.

Treê nader,

Myn Heer; betreur met ons's Lands algemenen Vader.

Dien tweden Romulus, dien redder van den Staat,

Dien schrik der Gallen, en ons aller Toeverlaat,

Al om roemruchtig door een reeks van oorlogslagen;

Die Held is 't Vaderland voor eeuwig ook ontdragen.

Camillus is geweest!

Curtius.

Helaas! wat slag myn Heer?

Stort dan de Hemel all' zyn plagen op ons neêr!

Moet Rome dan te gronde? ô neen! komt laat ons spoeden;

Men vlieg ter doot, om dus het Vaderlant te hoeden.

Wel aan myn Heer, ik rek myn dagen langer niet.

Dit is het uiterste uur dat gy my by u ziet.

't Is beter dat wy voor het heil van Rome sneven,

Dan dat 's Lands Vaderen dien droeven dootsnik geven.

Maar zo myn laaste bede iets op uw ziel vermag,

Troost dan myn Moeder in dien dodelyken slag.

Laat haar uw dierbre zorg en achting nimmer derven.

Zy mist haar troost en heul nu teffens door myn sterven.

Herstel dit wreed verlies dat my de ziele ontrust.

Ik was al haar vermaak, haar hoop, haar levenslust,

Die door veel tederheên haar hart en boezem griefde.

Tegen Albinus.

En gy myn Heer, geniet nu 't voorwerp van uw liefde.

Ik laat de Minnares, die beide ons heeft bekoort

Met vreugde aan u, wyl die met regt u nu behoort.

Wy streden om dien prys: gy kunt die nu genieten,

En zien het einde van uw droeve zielsverdrieten.

Ik wensche u meêr geluk, min fierheit dan zy my

Betoonde, en dat gy thans van haar verwinnaar zy.

Maar laat haar, 'k bid het u, naar myne doot dit weten,

Dat zy, ondanks deez' daat, myn hart nog heeft bezeten.

Dat, trots de fierheit, en haar onverzetbren zin,

Ik haar getrouw bleef, en nog tot dit uur bemin.

Hen beide omhelzende.

Vaart wel....

Tegen Appius.

Vaar wel myn Heer, houd my in uw gedachten.

Herdenk myn bede. ik zal uw aller heil betrachten.

Gy zult den Staat wel haast geredt zien uit deez' noodt.

Wy gaan, om alles te bereiden tot die doodt.

Vierde tooneel.

Appius, Albinus, Martius.

Appius.

ô GOden! schept gy in dit offer dan behagen?

En moet zyne ondergang het eind' zyn onzer plagen?

Albinus.

Wat jaagt Tiberius.....

Vyfde tooneel.

Tiberius, Albinus, Appius, Martius.

Tiberius.

EEn onverwacht geval

Myn Heer, dat u heel vreemd in de ooren klinken zal.

Zie Curtius ontdekt. zyn Moeder, niet te keren,

Zoekt heul by yder om de doodt haar 's zoons te weren,

En ylt, vol angst en schrik, al klagend naar dit hof.

Albinus.

Zyn Moeder? ‘Grote Goôn!

Appius.

Word ons nog meerder stof

Van angst en droef heit door het Godendom beschoren?

Wie is 't, Tiberius, die zulks aan haar deed horen?

Tiberius.

'k Heb 't alles onderzocht, maar niets hier van verstaan.

Albinus.

‘Helaas! myn waarde vriend, 't is met myn hoop gedaan.

Appius.

Ik kan dit voorval niet begrypen, of beseffen.

Deez' t' zamenkomst, zal hem tot in de ziele treffen.

Zal ik dit weren? neen, de tranen die zy stort,

Zyn onberispelyk, ja, 'k deed natuur te kort.

Wel aan, myn Zoon, gy zult dit Curtius doen weten:

Ontdek zyn hart, en zie of hy haar kan vergeten?

Of hy volstandig blyft voor 't moederlyk geweldt.

Myn plicht roept my by 't lyk van Rome 's grootsten heldt.

Tiberius, gy zult my zyn besluit doen horen.

Ik schuw dat jamm'ren, dat my 't harte zou doorboren.

Zesde tooneel.

Tiberius, Albinus.

Tiberius.

IK sta verbaast myn Heer.

Albinus.

Ik beef van toorn en schrik.

Helaas! wie baarde my dit haatlyk ogenblik?

Wie heeft hem hier ontdekt, en zyne zorg verraden?

Tiberius, hy zal haar tranen niet versmaden.

'k Zie hem herleven tot belemm'ring myner min.

Wat raadt gy my?

Tiberius.

Verban de wanhoop uit uw zin,

Die ons de ziel ontrust, en 't minste nut kan geven.

Neen, laat ons dit gesprek, zo haatlyk, eer weerstreven.

Maar 'k denk niet dat hy dus zal wanklen in zyn eer,

Schoon hy zyn Moeder op het hoogst bemind myn Heer.

De zucht tot glorie zal die drift volstandig styven,

En door dien hertstocht zal hy wel verwinnaar blyven.

Albinus.

Wat vleid gy my: zou hy een Moeder wederstaan?

ô Neen! dat jammeren, dat zuchten, dat getraan

Is hy niet machtig om zo wreedt te wederstreven:

Dit is myn vrees: dit doet myn ziel door wanhoop beven.

Tiberius.

Wel aan, zo duld dan niet dat dit gesprek geschied.

Men prikkel hem door de Eer, dat hy haar byzyn vlied.

Men doe hem het gedrag der helden eens beseffen,

De ramp van 't Vaderland, en wat nog meer kan treffen

All' ed'le zielen, en een glorieziek gemoedt.

Volg dezen raadt. bewerk zyn val op dezen voet.

Ontsla u van die zorg; laat my de zaak bestieren.

Ik zweer, ik zal uw min in 't eind doen zegevieren.

Albinus.

Neen, ban dien snoden raadt voor eeuwig uit uw zin,

Zo schandlyk voor myn Eer, en de uwe, en myne min.

Zoude ik, door zulk een daat myn naam die smet aanwryven?

Myn Medeminnaar in dat doodlyk opzet styven?

Niet om myn Vaderland te redden uit deez' noodt,

Maar om myn liefde? neen: beschouw my niet zo snoodt.

Wie weet of wel zyn doodt den ramp der Stadt zal weren?

Neen, wil hy sterven, 'k zal hem in dien loop niet keren;

Maar kiest hy 't leven, op het Moederlyk geween,

Ik laat dit ook aan hem; 'k mislei hem niet, ô neen!

Hy blyve in vryheit: 'k maak my aan zyn doodt niet schuldig;

'k Bezoedel niet myn naam, maar wacht het eind geduldig.

Myn lot hangt van hem af: volgt hy zyn Moeders raadt,

En worde ik door een keur te haatelyk versmaat,

Ik zal dan zien of ik der Goden eisch kan treffen,

Om Rome van die plaag, die haar zo drukt, te ontheffen.

Tiberius.

Verlaat dat opzet. Neen: de Goôn zyn niet zo wreedt.

Hoor my, en redt u zelf uit al dat hartenleet.

Hoe! Is myn raadt daarom onwettig in uw oordeel,

Nu gy by dit gev al beöogt uw eigen voordeel?

Klinkt u dees daadt zo snoodt en haatelyk in 't oor,

Als gy hem aanzet tot het geen hy zelf verkoor?

De min staat alles vry; dies wil u wel beraden:

Uw liefde, en zyne doodt, zyn teffens ed'le daden:

Want schoon hy 't leven al eens vruchtloos heeft gespilt,

Hy ziet zyn roem daar door ten hemel opgetilt.

Gy door die daat geredt, en eind'lyk overwinnaar:

Behou u, door de doodt van zulk een medeminnaar,

Die ligt het Vaderland 't verhoopte welzyn baart.

Zy beide zyn niet één maar meerder levens waard.

Albinus.

Neen: laat hem 't Godendom bestieren, 'k zal 't niet weren.

Ik voeg my naar hun wil. ga heen, en doe hem keren.

Ik wil den uitslag zelf uit zynen mond verstaan,

En zien waar toe zyn geest in 't eind zal overslaan:

Of my de doodt, of wel het leven zy beschoren.

Tiberius.

Herdenk myn raad.

Albinus.

ô Neen! ik wil hem zelf eerst horen.

Zevende tooneel.

Albinus alleen.

ô GOden! die het al doorziet,

Verhoort myn bede, en myne wenschen.

Maak my de zaligste aller menschen,

Weerstreven ze uw besluiten niet.

Laat Curtius tot redding spoeden.

Vergun aan hem die zegepraal.

Geef dat myn liefde eens ademhaal.

Wil Rome en myne min gelykelyk behoeden.

Maar zagt Albinus, ei! beraad

Wat gy den hemel af durft smeken;

Is het de min die u doet spreken,

Of 't groot gevaar van Romes Staat?

Gy kunt de Goden niet bedriegen.

Zo gy het heil van Rome zogt,

Gy zaagt waar door zy 't meest vermogt,

En zou dan, tot haar hulp, dien jammerpoel invliegen.

Maar weet ik wel der Goden wil?

ô Neen! 't is hachlyk dit te wagen.

Myn min is zeker. 't eind dier plagen

Onzeker, en noch in geschil.

De liefde trotst zelfs alle noden.

En schoon de pest het al vernielt,

Zo heerscht die hartstocht, en bezielt

Al 't menschdom, schoon het land werd overstelpt met doden.

Goôn! stort my uwe wysheit in,

Tot wiens behoud ik my zal keren.

Moet myne doodt dees ramp niet weren,

Zo gun my 't voorwerp myner min.

Maar 'k hoor gerugt: hy komt. ô hemel! hoor myn zuchten:

En kan 't bestaan, laat hy zyn 's Moeders byzyn vluchten.

Achtste tooneel.

Albinus, Curtius, Tiberius.

Albinus.

ô HEld! waar op den Staat alleen zyn hoop nog zet;

Die 't zuchtend Rome, door uw moed, wilt zien geredt;

Een voorbeelt geven aan de volgende geslachten,

En yder nopen om zyn plichten te betrachten;

Hoor, hoe uw glorie, door een onverwachte slag,

Gedreigt wordt, en in 't eind gevaar loopt dezen dagh.

Curtius.

Wat 's dit? wie is 't myn Heer, die myn besluit wil breken?

Albinus.

Uw Moeder zelf, die hier vol rouw om u komt smeken.

Curtius.

Myn Moeder? groote Goôn! myn Heer, wat gaat ons aan?

Wie heefnmy in het hof uw's Vaders dan verraân?

Wie wil den droeven ramp van Rome langer lyden,

En my de zege van haar redding dus benyden?

Zyt gy 't, myn heer, die my dien schonen prys misgunt?

Albinus.

Is 't mogelyk, dat gy van my zulks denken kunt?

Zoude ik door afgunst u dien ed'len daat beletten?

My tegen d'uitkomst van die droeve rampen zetten?

Neen: zulk een snoodheit heeft myn ziel noit kunnen voên.

Zy zyn nog niet bekent die u dien smaad aandoen:

Die u dat heldenstuk benyden: u weerstreven.

Maar zult gy niet voor 't oog dier droeve Moeder beven?

Zult gy haar zien, myn heer?

Curtius.

Helaas! wat droeve staat?

Wat zal, wat moet ik doen? Albinus geef my raad.

Albinus.

'k Vrees voor haar woên, zo gy haar bede wilt verächten,

En voor uwe Eer, zo gy wilt luistren na haar klagten.

Haar tranen zullen u verwinnen, haar geween

Zal u 't meêdogent hart...

Curtius.

Waar wende ik my? waar heen,

Voor dat gezicht, het welk zo deerlyk my zal drukken?

ô Ja! zy zal my de eer en heldenkroon ontrukken.

Het is niet mog'lyk haar in dezen staat te zien.

Neen! laat ons dit gesprek, zo doodlyk, toch ontvliên.

Myn heer, ontzeg het haar... Maar hoe! zal ik wel kunnen.

Zal ik myn Moeder dan die bede niet vergunnen?

Zal ik, die steets alleen haar liefde waardig scheen,

Op 't eind myn 's levens nu versmaden haar geween?

Neen, Curtius, dit moet in uw gemoed niet komen.

Men hoor haar: ja, myn Heer, laat ons't gezicht niet schromen

Van Haar, die my zo waard als 't leven is: ik zal

Onwrikbaar blyven in dit onverwacht geval.

Albinus.

Gy loopt te veel gevaar.

Tiberius.

Myn Heer, wil eens beseffen...

Curtius.

Ach! zwyg, Tiberius: ik weet wat my zal treffen.

Maar 't is myn Moeder. Ach!

Tiberius.

Ontvlucht haar oog, myn heer:

Denk om het Vaderland, denk om uw naam en eer.

Curtius.

Zal ik haar bede, ja haar tranen dan versmaden?

Neen, 'k wil den haat niet van een Moeder op my laden.

De vloek der Oudren kleeft ons na de doodt nog aan.

Ik wil myn ziel niet met die wroegingen belaân.

De Goôn vervullen licht die toegewenschte plagen.

Hoe! zou dit offer haar met zulk een smet behagen!

Neen, 'k zal door reden haar verwinnen: haar doen zien

Dat zulks tot het behoud van Rome moet geschiên.

Albinus.

Ja, volg uw drift myn Heer. ik wil die plicht niet weren.

Ik wil die liefde, nog dat laast vaarwel niet keren,

Al schoon my de uitkomst van dien daadt niets goeds voorspelt.

ô Neen: 'k heb tot uw rust de zaak dus voorgestelt.

En schoon 't geval al wil dat ge u hier mogt vergissen,

Uw Moeder 't groots besluit weêr uit uw harte wissen,

Daar zyn noch andren, die met Romens noodt begaan,

Zig zullen wagen, en dat heldenspoor opslaan.

Curtius.

Helaas! wat zegt gy? hoe! zoude ik dien roem verliezen?

Zyn hier nog andren, die met my dien prys verkiezen?

En die thans hopen dat myn ziel bezwyken zal,

En zelf wel oorzaak zyn van dit benauwt geval?

Neen: ik herroep myn woordt: 'k heb by de Goôn gezworen

Dat ik myn Vaderland zou redden van hun toren:

Ik zal 't bevestigen, ja dezen dag doen zien.

'k Zal 't Moederlyk gezucht, ondanks my zelfs, ontvliên.

Zeg haar, myn Heer....

Albinus.

Wat toch?

Curtius.

Myn wanhoop, en myn zuchten.

Geregte hemel! ach! hoe zal ik dit ontvluchten?

Wat is myn ziel ontroert.

Albinus.

Besluit, eer 't word te laat.

Wat wilt gy...

Curtius.

'k Weet het niet; 'k ben raadloos in dees staat.

Myn ziel, vol kwellingen, kan wikken, noch besluiten.

Hoe zal ik... Neen, myn Heer, ik kan dien last niet uiten:

Ik moet haar zien; het is den laatsten dag dat ik

Haar zal aanschouwen, op dit doodlyk ogenblik.

Doch 'k zal my wap'nen voor haar tederheit en tranen.

Niets zal my van dien weg, die ik my zelf ging banen,

Afleiden: neen, den Staat van Rome moet geredt:

Myne eer bekome noit dien onuitwisbren smet,

Dat ik myne Eeden zo laf hartig zou verzaken,

Myn dier baar Vaderland my zelf onwaardig maken.

Neen, dat het noit geschied'. Maar gy, ô grote Goôn!

Versterk my, daar 'k my zelf ten offer heb geboôn.

Laat me uw orakelstem vervullen door myn sterven,

't Behoud van Romen van uw goedheit toch verwerven.

Laat me als Romein, van 't bloed der helden niet ontaard

De wereld tonen dat 'k dien naam ben dubbel waart.

Myn heer, ik zal gerust myn Moeder hier gedogen,

Maar zyt verzekert, dat, hoe groot ook in vermogen,

't Gezag der Oud'ren is, ik, noch myn Eer, noch plicht

Niet zal verzaken, en de doodt vlieg in 't gezicht.

Ik ga my zelve tot dit droef gesprek bereiden.

Laat haar, ik bidde u, op het spoedigst hier geleiden,

En als ik de Eer hebbe om u wederom te zien,

Zal ik u tonen hoe 'k my zelve kan gebiên.

Negende tooneel.

Tiberius, Albinus.

Tiberius.

WAt ed'len moed, myn Heer.

Albinus.

'k Ben nog niet buiten vrezen:

Al zyn betrachting zal in 't einde vruchtloos wezen.

'k Vertrouw dit niet, hoe vast hy die verzek'ring doet.

Zaagt gy die tranen niet? dat vol gekropt gemoedt?

Kost gy die wanhoop niet op zyn gezicht beschouwen?

Hoe hy steets wankelde? en zoude ik dit noch betrouwen?

Wat kan een Moeder niet bewerken op een kindt,

Daar 't bloed de liefde noch veel vaster t'zamen bindt!

Ga, wacht haar af: bestier de zaak naar uw gedachten;

Ik onderzoek niet meer wat of hy zal betrachten.

Ik ga myn lot van myn Ondankbre zelf verstaan:

'k Zal haar verwinnen, of voor 't heil des Staats vergaan.

Einde van het eerste Bedryf.



Tweede bedryf.

Eerste tooneel.

Tiberius, Vuteria, Valeria.

Tiberius.

MEvrouw, gy kunt uw Zoon hier naar uw wensch beschouwen.

Hy word door niemand, dan zyn eigen wil, weerhouwen.

Hy vreest voor uw gezicht en droef heit; dit 's de reên.

Maar denk noch eens, Mevrouw...

Vuteria.

Houd op, myn heer: ik meen

Myn plicht te kennen, en wat ik den Staat ben schuldig.

Uw woorden maken my ten uiterste ongeduldig.

Toon my dien dappren Zoon, die zo den Staat bemindt:

Ik weet zeer wel de plicht van Moeder en van kindt.

Tiberius.

Wel aan, Mevrouw, ik zal hem uwe komst doen weten.

Tweede tooneel.

Valeria, Vuteria.

Valeria.

HErroep de liefde die uw hart eer heeft bezeten

Mevrouw, uw Zoon, die reets voor uwe tranen vlucht,

Zal eerder bukken voor het moederlyk gezucht.

Uw gramschap...

Vuteria.

Hoe! zal hy zyn plicht zo boos verzaken!

Zal hy my vluchten, en die bitterheit doen smaken?

Myn ziel ontroeren, en doen sidd'ren door geween?

Valeria, zoude ik zo stil dit aanzien? neen.

Myn gramschap moet zyn hart op 't felste zien te breken:

Een schaamte en naberouw in zyn gemoed ontsteken:

Een wroeging, die hem doet verfoeijen zulk een daat:

Hoe! zoude ik dulden dat hy my verächt, versmaat?

Zig zelf myn recht onttrekt? en eind'lyk, noch verwoeder,

Zyn doodt zoekt?...

Valeria.

'k Hoor gerucht: daar komt hy.

Derde tooneel.

Curtius, Vuteria, Valeria.

Curtius.

ACh! myn Moeder....

Vuteria.

Te rug, myn zoon, te rug, en spaar dat vleijend woordt,

Ik moet eerst weten of dien naam aan my behoort:

Of ik, ô held! nu noch uwe oogen kan behagen?

Of ik wel waardig ben dien dierbren Naam te dragen?

En of ik niet misdeed aan uw zo groots gemoedt,

Als ik u met den naam van Zoon noch heb begroet.

Curtius.

ô Goôn!

Vuteria.

Wie vlucht gy? zeg: wie durft gy u onttrekken,

Ontaarde? wie de ziel die bitterheit verwekken?

Wie overstelpt gy dus door hartenleet en rouw?

Is het uw Moeder, of een hatelyke Vrouw,

Die gy verachtelyk dus afweert van uwe oogen?

Hebbe ik myn plicht verzaakt? ô snode! u oit bedrogen?

Heeft u myn raad en zorg oit onheil aangebracht?

Hebbe ik myn plicht niet als een Moeder trouw betracht?

Spreek, spreek, ondankbre! 'k wil myn vonnis van u horen:

Maar hoe! gy zwygt, en stopt weer barstig noch uwe oren:

Ben ik uw Moeder? hoe! waar blykt dit? zeg, waar aan?

Gy, die de plicht eens zoons zo roek'loos hebt verraân,

Myn ziel deed beven door wanhopende gedachten,

En door een snood gedrag baart duizent jammerklagten?

Myn recht berooft, 't welk my als Moeder toebehoort,

En door een dol besluit my wreedelyk vermoort:

Ja noch die gruwlykheên wil voor myn oog verbloemen:

Durft gy, na zulk een daad, my noch uw Moeder noemen?

Zyn dit de blyken van een rechtgeäarden zoon?

Zyn dit de tekens dat gy my bemind? ô Goôn!

Kon ik dat van een kind, zo teer geliefd, verwachten!

Ontzinde! spreek, en wilt myn tranen niet verächten.

Wat schreitgy: neen, gy moet my tonen wie gy zyt.

Curtius.

Ach! scheur myn ziel niet, door zo doodlyk een verwyt.

Mevrouw, ik bidde u om vergeving van myn daden.

'k Beken myn schuld. ach! wil myn tranen niet versmaden.

De ramp van 't Vaderlandt, die me aan de ziele raakt,

Is de oorzaak dat ik heb myn plicht tot u verzaakt.

Vergeef die drift, laat my den naam van Zoon verwerven,

Of 'k zal door wanhoop my hier voor uw oog doen sterven.

Vuteria.

Rys op: 'k vergeef het u: 'k zoek hier uw doodt niet. Neen;

Doch uw behoudenis beöge ik maar alleen:

Ik gun u noch dien naam, zo hy u kan behagen.

Maar laat my ook met recht den naam van Moeder dragen.

Ontrukt my, door uw doodt, dien dierbren eernaam niet:

Beschouw myn tranen, die 'k uit angst hierom vergiet.

Gy die my, naast de Goôn, verschuldigt zyt uw leven,

Kunt dat niet, zonder my, ten prooi voor andren geven.

De Goôn, en ik, die zyn alleen daar meester af:

Als zy u roepen, gaat, ja vlieg dan naar het graf.

Maar zo zy u dien staat nog langer gunnen willen,

Zo moogt gy, buiten noot, zo waard een pand niet spillen.

Denk wie ik ben: weêrsta myn eisch niet, zyt gy Zoon.

Ontdek my uw besluit.

Curtius.

Helaas! alziende Goôn!

Waar berg ik my! waar heen ontvlucht ik deeze elenden

Hoe brenge ik dit gesprek, zo doodlyk, noch ten enden?

Vuteria.

Waar heen myn zoon? wat houdt uw ziel door zorg benart?

Spreek met uw Moeder; ligt ontheftze u van uw smart.

Wie heeft u tot dien doodt, zo haatlyk, toch verkoren?

Heeft u de hemel daar zyn wille van doen horen?

Heeft die van u geëischt dat gy hier, als een zoen

Voor zyne gramschap, moet voor 't gansche Rome bloên?

Heeft die gezegt, wanneer zyn donder u koomt treffen,

Dat hy de vege Stadt zal van dien ramp ontheffen?

Dat Curtius alleen zyn haat moet staan ten doel?

Zich zelf moet storten in dien helschen zwavel poel?

O neen, noit hoorde men 't Orakel dit voorspellen.

Waar over kunt gy dan uw ziel noch meer der kwellen,

Of wanklend zuchten, tot myn innerlyke rouw?

Die dit uw twyffelen met zo veel smart beschouw.

Ach! spreek myn zoon! wie kon uw geest aldus beroeren?

Wie tot zo dwaas een daad, zo vreemt begrip, vervoeren?

Wie bracht u dit besluit zo schielyk in het hooft?

Of zyt gy, tot myn leed, van uw verstandt berooft?

Ach! hoor my, en beschouw een Moeder, vol van smarte:

Een Moeder die u heeft gedragen onder 't harte:

Die u, met zo veel zorg, tot heden heeft gevoedt;

Uw dierbaar leven zo veel jaren heeft behoedt.

Ach! wend uw oog naar my. wie raakt uw liefde nader

Myn zoon? 'k bezweer u by de doodt bus van uw Vader,

By zyn gedachtenis, dat gy myn zuchten hoort,

En my zo wreedt niet met u eigen zelf vermoort.

Curtius.

Hoe slingert gy myn ziel, Mevrouw, door uwe klachten!

Zoude ik uw tranen, en uw tederheit niet achten!

Ja, 'k weet uw zucht voor my, ik weet hoe ik alleen

Het al verschuldigt ben, aan uw weldadigheên;

Maar ach! laat my aan u ook melden, om wat reden

Gy deze ondankbaarheit hebt van uw zoon geleden.

De Goden zyn 't Mevrouw, die, door geheime daân,

Myn geest bestieren, en doen na deze eerkroon staan.

Dit deed my tot dien daat besluiten; maar de Goden

Die weten 't hoe myn hart, geprangt door duizend doden,

Moest worstelen, eer ik my zelf zo ver verwon;

Eer ik myn ted're zucht tot u verwinnen kon.

Ik beefde als ik herdacht uw droef heit en uw tranen.

Myn ziel, geslingert als een kiel in dolle orkanen,

Vond alles dodelyk. geen uitkomst; waar ze ook zag:

'k Ontvluchtte hier uw rouw, en 't is den tweden dagh

Dat ik, met Titus, my onttrokken hebbe uwe oogen.

'k Bezwoer dien halsvriend, met myn deerlyk lot bewogen,

U niets te melden, maar te troosten in uw rouw.

Zie daar myn misdaat, maar denk aan myn plicht Mevrouw.

Vuteria.

Wat dwaasheit, hemel! welk een doling in de zinnen.

Die drift en neiging, die uw geest kon overwinnen,

Zyn dat de Goden die u dringen? Ach! myn zoon,

Gy tergt den hemel tot het straffen van dien hoon.

Zal men een neiging die de geest doet overhellen,

Als zyn bestiering, hem, hier af de werker, stellen?

Zo heeft de boosheit wel een brede en vaste brug,

En laadt de Goden al haar gruw'len op den rug.

Laat af, myn zoon, laat af van zulke dweperyen,

Gedachten, die te snood een zwakke ziel verleyen,

En hoor uw Moeder, die voor uwe welstant waakt,

Gy hebt haar ted're zorg zo menigmaal gesmaakt:

't Geheim der Godspraak is te duister voor de menschen:

Laat ons met smekingen, naar't eind' dier rampen wenschen;

Gebeden storten om die plagen te verhoên;

En stuiten dus de vlam van 't pestvuur in zyn woên.

Curtius.

Ach! kan ik uwen raadt toestemmen? neen myn Moeder,

't Is my onmogelyk. de hemel zou verwoeder

Zyn straf volvoeren: ach! laat my dien eisch voldoen,

De droevige ondergang van 't Vaderlandt verhoên.

Ei troost u, wil die daat tot aller heil gedogen.

Vuteria.

Wat 's dit, myn zoon? hoe, blyft uw ziel noch onbewogen?

Is 't niet genoeg? stelt u myn mond noch niet gerust?

Vraag dan het Priesterschap, of dien zulks is bewust:

Vraag dan den Raad, zo wys, in Staatsbelang doorslepen,

Of dien der Goden eisch, gelyk als gy, begrepen.

Maar neen, 't geheim dier zaak is tot dit uur bedekt:

Hoe, is het dan by u alleen maar uitgelekt?

Bedenk dit, wik te recht, eer gy u koomt vergissen,

En treedt niet al te diep in die geheimenissen.

Tergt dus der Goden wraak op nieuws niet door een daat,

Dat gy zo gruwelyk een eigenmoord begaat.

Neen, neen myn zoon, de Goôn verbieden deze boosheit,

't Is Heiligschennis, 't is de gruwlykste godloosheit,

Die, buiten plicht of noodt, het dierbaar leven knot.

Indien de hemel, door zyn wille, door gebod,

De doodt van een Romein begeerde, ik zou besluiten.

Ik zoude uw yver, in dien heldendaat, niet stuiten.

Ja 'k zou myn Vaderland, zelf op dit oogenblik,

Dien prys vergunnen, daar ik nu met recht voor schrik.

Curtius.

Ach! zal ik dan myn naam en eer zo schandlyk krenken?

Wat zal dan Rome, wat den Raadt van my toch denken?

Ik heb hen overtuigt: my willig aangeboôn.

Zal ik nu keren? nu te rug gaan? grote Goôn!

Wat smaat, ja wat verwyt staat niet myn ziel te wachten!

Wie zal my, vloekende, niet eeuwiglyk verächten.

My dunkt ik hoor 't; zie daar, hy is 't die met zyn dood

De Stadt kon redden, uit haar deerelyken noodt,

Doch 't zich zo laf onttrok uit vreeze voor het sterven.

Myn waarde Moeder, ach! laat my van u verwerven

Dat ik myn eer behoê, dat ik dat dierbaar pandt

Niet smette, en mynen naam beveilig voor die schandt;

Geheng myn doodt, de Stadt moet vry zyn van haar plagen.

Myn woordt verbindt my om dien ed'len sprong te wagen.

Die proef te doen. ik bidt verhoor my. laat my toe

Dat ik die smaat, dien u....

Vuteria.

Weerbarstige, wel hoe!

Zult gy myn ziel noch meêr verscheuren door die bede?

Veracht gy dus den raadt uw 's Moeders? ô gy wrede!

Mistrouwt ge my? denkt gy dat ik, met meerder hoon,

Met minder eer, dan gy, kan leven? snode Zoon!

Poogt gy uw Moeder zulk een schandvlek aan te wryven?

Wel aan, wil my uw staal door 't bevend harte dryven,

Verdelg my nevens u, dan wordt uw wens vervuldt,

Zy grypt naar zyn zwaart.

Die smaad geweert. Wat 's dit? weerhoud ge my? gy zult

Dan voor my leven. of, kan ik dat niet verwerven

Ontaarde! ik weet dan wel een middel om te sterven.

Curtius.

Helaas! wat wilt gy doen? wat gruwel! ach! Mevrouw

'k Weersta niet langer uw zo doodelyken rouw:

Neen 'k zal u horen, maar, laat my myn plicht volbrengen,

En onderzoeken of de Goden 't wel gehengen.

Ik zwoer by hen dat ik die dood zoude ondergaan.

Laat ik voor 't Altaar my van dezen eedt ontslaan;

Maar mynen eed.... helaas!

Vuteria.

Neen, vrees niet. zulk een zweren

Was boosheit. 't welk de Goôn niet willen, noch begeren.

Een eed, door hartstocht, als 't verstandt ons is beroert,

Is eerder straf baar dan dat die zou zyn volvoert.

Curtius.

Ach! 'k zal u horen, wil uw hartenleet verzachten!

Wil my voor 't Altaar van de Goden dan verwachten,

Wyl ik aan Appius dit onverwacht geval,

En myn verandering voor u, ontdekken zal.

Vuteria, hem omhelzende.

Nu ken ik u myn zoon, ô ja! nu doet gy blyken

Dat ge uwe Moeder niet in liefde hoeft te wyken.

Ja 'k sta u toe dat gy u by de Goôn beraad.

'k Zie reets hoe 't Priesterdom u van dien eed ontslaat.

Maar wacht u door dien schyn uw Moeder te bedriegen.

Leef, of ik zal met u dien Jammerpoel invliegen.

Uw ziel doen beven door myn woede. ja, ik zal

Uw schim dan plagen, na dien schrikkelyken val,

En na dit leven u noch duizend doôn doen lyden.

Curtius.

Ik zweer, 'k zal niets bestaan 't geen met myn plicht zal stryden.

Vierde tooneel.

Curtius, alleen.

Zo zwicht gy dan voor 's Moeders klacht,

ô Curtius! gy hoort haar zuchten:

Maar denk wat heeft den Staat te duchten,

Dien uwe hulp reets hadt verwacht.

Helaas! wat doet gy? ach! herdenk dit. wil noch wikken

Tot wien uw plicht u roept: tot wien gy u moet schikken.

Wat droeve staat, ô grote Goôn!

Hoe sidd'ren my myn ingewanden!

Zal ik hier leven tot myn schanden,

Of sneuvlen een ontaarden zoon?

Zal ik myn Vaderlandt een dierbaar heil verwerven?

Of wel myn Moeder op het deerelykst doen sterven?

Wat kieze ik best? waar zal ik heen?

Hier roept my de Eer, daar klaagt een Moeder.

ô Bitter noodlot! kan verwoeder

Een ramp my treffen? neen, ô neen.

'k Moet kiezen, schoon my niet dan tranen zyn beschoren,

Want één van beide gaat gewisselyk verloren.

Maar hoe! zyn dan in 't Vaderland

Geen and'ren die dien doodt verkiezen?...

Ach! zal ik dan myn roem verliezen?

Myn Eer verzaken? welk een schandt!

Maar zou dit mynen Naam dan zulk een schande baren,

Dat ik het leven van een Moeder wil bewaren?

Hoe...... neen, ik wik die zaak niet meer:

'k Vermoord niet die my gaf het leven,

Ik voel my tot haar hulp gedreven.

ô Kinderplicht! wat zyt gy teer.

Ik moet, ik zal alleen, u van deez' twee verkiezen.

Natuur verwint, ik wil daar alles om verliezen.

Maar gy, myn Vaderlandt, vergeef,

Vergeef my, dit myn wederkeren.

Een ander moet uw rampen weren,

Wyl ik hier voor myn Moeder leef;

Of laat de Goden zelf u van die plaag ontheffen,

Ik volg natuur en 't bloed, en voel me op 't felste treffen.

Wel aan, laat ons 't besluit.....

Vyfde tooneel.

Tiberius, Curtius.

Tiberius.

MYn Heer, hoe is 't vergaan?

Hebt gy de tranen van uw Moeder wederstaan?

De Stadt juigt reets van vreugde en blydschap allerwegen,

Nu zy de maar van haar verlossing heeft gekregen.

Men galmt 'er over al gezangen tot uwe eer,

Uw Naam geeft aan het volk den geest en 't leven weêr.

Men denkt niet meer om Pest of dod'lyke gevaren.

De Tempels staan gepropt met menschen, en de Altaren

Zyn reets ontsteken voor deez' dierbare Offerhand.

De Priesters zyn verbaast. hun lang bedwelmt verstand

Wordt als verlicht, en van die nevelen onttogen.

Zy zien de Godspraak nu geheel met andere oogen.

En roepen, dat gy 't wit der Goden hebt geraakt.

Men pronkt het Marktvelt op met Lauwren, en men haakt

Vast naar uw komst maar hoe! dit schynt uw geest te ontroeren.

Gy zucht. wat 's dit? kon dan uw Moeder u vervoeren?

Heeft zy die drift gestuit? ja, 'k twyffel nu niet meer:

Ik wist de kracht wel van een Moeder. ô myn Heer!

't Is u voorzegt; maar denk, of men niet zal vervloeken...

Curtius.

Houdt op: zo gy zulks wist, waar toe ons hier te zoeken?

ô Ja, schoon my dit drukt, zy is 't die my gebiet;

Doch of men deze daad zal vloeken, weet ik niet.

Dit weet ik, dat myn ziel kon luist'ren naar haar klachten;

Dat die haar tranen, noch natuur niet kon verachten.

'k Hoop dat de Goôn haar hulp aan Rome zullen biên.

Dat ik dat Heldenvuur nu zal in and'ren zien;

In zulken, die, zosnoodt, hier myn besluit ontdekten,

De Stadt, tot myn verdriet, tot die beroerte wekten.

Ja, laaten die den Staat nu redden. 'k doe myn plicht:

'k Weersta geen Moeder, my zo waardt als 't levenslicht.

Maar hoe myn Heer, heeft u dien ramp ook niet bewogen?

Tiberius.

Ja, 'k was al lange tot zyn hulpe toegevlogen,

Indien 'k vooru den eisch der Goden hadt verstaan.

Nooit was zo schoon een doodt en eerkroon my ontgaan,

Zo niet uw moed, myn Heer, zich zelf had doen verkiezen,

En 't my niet voegde om u deze eer te doen verliezen,

Of die te roven door een schandelyke daat.

Maar nu, terwylgy ons die vryheit overlaat,

Zo wil niet twyflen of men zal wel Helden vinden,

Die zich, de doodt getroost, die proef eens onderwinden.

Die met meer yver, en aan 't Vaderlandt getrouw,

Zich wagen, zonder schrik, of haatlyk naberouw;

De Stadt ontheffen van die dodelyke ongenuchten,

Geen midd'len smeden om zo schoon een doodt te ontvluchten,

Die, trots verlokzelen, dat Heldenspoor opslaan.

Niet zwichtende op 't gekerm, en 't Vrouwelyk getraan.

Ja die, volstandiger, zich zelf vol moedt onttrekken

Een hartstocht, die de ziel te schendig kan bevlekken.

Dien u.. Maar 't is genoeg. Vaar wel.

Curtius.

Houdt standt myn Heer.

Wat hartstocht smet myn ziel? gy kwetst myn Naam en Eer.

Indien gy dit geheim wilt voor myn oor verbergen.

Spreek, spreek, myn Heer.

Tiberius.

ô Neen! ik wil uw geest niet tergen:

Gaby u zelf, en denk waarom uw ziel reets kwynt.

Uw Minnares die hier, door uw beleidt, verschynt,

Is best bewust wie of die Heldendaat kon weren:

Gy kunt het overig bezeffen....

Curtius.

Wil niet keren.

Neen, druk u beter uit: verlicht my in deez' standt?

Myn Minnaares biedt my, in deze zaak, de handt!

Haar is 't bewust? en ik, ik heb haar hier ontboden?..

Tiberius.

Zulks stondt u vry: waar toe het veinzen hier van noden?

Men is wel onderricht, gy zult in 't kort haar zien.

Curtius, wordende beluistert van Titus.

Neen, 'k zal haar byzyn, schoon hoe waardt, voor eeuwig vliên:

Ik zal myn onschult op het helderste doen blyken.

Goôn! laat my, door uw gunst, een wisse zege stryken.

Laat ik myn Vaderlandt verlossen dezen dag;

Maar straf 't onzalig hooft met uwen donderslag,

Die my dien overmaat van rampen kon verwekken;

Myn heilzaam oogmerk aan de wereld kwam ontdekken.

Dan zal het blyken, dat, ondanks myn zorg, deez' daat

Niet was myn wensch, maar een verfoeijelyk verraat.

Kom, volg.

Zesde tooneel.

Titus, Curtius, Tiberius.

Titus.

WAar heen? te rug myn Heer, gy zult niet sterven:

Neen, zie de onzalige, die 't levenslicht moet derven.

Ja, zie hem, die 't geheim uw Moeder deedt verstaan:

Vergeef een misdaat die de vriendschap my kwam raân.

Die vriendschap, waar door ik uw leven wilde hoeden,

Is thans al de oorzaak van uw ramp en tegenspoeden.

Ik zie myn misslag. maar ik zal die smaadt verhoên,

My zelve opoffren, en der Goden eisch voldoen.

Tiberius.

‘Wat onverwacht geval myn Heer! ik zal vertrekken.

Zevende tooneel.

Curtius, Titus.

Curtius.

ZYt gy 't, ondankbre? gy? moet gy my dit verwekken?

Titus.

Ja: maar zie ook met een uw rust door my herstelt.

Gy hebt myn vonn is met uw eigen mondt gevelt.

Leef, leef myn Heer, en denk wat of my heeft bewogen.

Vaar wel.

Curtius, hem weerhoudende.

Waar heen? ik zal uw sterven noit gedogen.

Titus, zyn zwaart trekkende.

Laat af: weerhoudt my niet, of 'k zal voor uw gezicht...

Curtius.

Laat los, ontzinde! denk wat gy my zyt verplicht.

Titus.

Helaas! ik weet het... maar houdt op van meer te woeden.

Ach! laat my sterven: wil uw leven toch behoeden:

Denk om uw Moeder: ach! hoor my om haar, myn Heer.

Curtius.

Neen, Titus, uwe doodt kwetst al myn roem en eer.

Wat zou de waereld my niet lasteren en schelden.

Neen, ik gedoog het niet.

Titus.

Leef dan, ô roem der Helden!

De Goden zullen wel in 't einde op onze beê...

Curtius.

Ach! zwyg, gy baart myn ziel een dood'lyk hartewee.

Ik zal dan leven, en der Goden hulp verwachten.

En nu 'k myn wensch voor 't heil van 't volk neit kan betrachten,

Zo zal ik yvren dat myn liefde wordt geboet.

Men redde een Moeder. vliege een Minnares te moet...

Maar, Curtius, kunt gy dat bits verwyt vergeten?

Denk hoe die daat alom zal worden uitgekreten.

Neen, 'k duldt het niet: 'k herroep dat onbedachte woordt...

Maar hoe! verwagtik dan geen droeve Moedermoord!

Zal ik, trots haar gebeên, van mynen plicht afwyken?

Dat werde nimmer waar. laat elk een oordeel stryken

Die wil.. maar ach! die schimp... ô ramp! ô bittre hoon!

Komt, laat ons gaan.

Titus.

Waar heen?

Curtius.

Raadplegen met de Goôn.

Einde van het tweede Bedryf.



Derde bedryf.

Eerste tooneel.

Curtius, Virginia, Sabina, Titus.

Curtius.

GA Titus, wil terwyl myn Moeder onderhouwen.

Titus vertrekt.

Koome ik u dan Mevrouw op deze plaats te aanschouwen!

Kost gy uw Minnaar voor uw voeten niet ontbiên?

Moer ik, ô fiere! noch dat groot mistrouwen zien,

Dat gy 't gehoorzaam zyn ook zult in twyffel trekken?

Kon dan myn liefde niet genoeg myn hart ontdekken?

Maar ach! wat mag het zyn! dat u hier komen doet.

Virginia.

Geveinsde, vraagt gy 't my: vraag zulks aan uw gemoedt.

Ja, 'k twyffelde aan uw trouw, en 't klinkt my vreemd in de ooren,

Dat gy van liefde spreekt; my zulk een taal doet hooren.

'k Verwachte 't niet; ô neen! ik dacht hier aan niet meer.

Hoe! is het dan niet waar, het welk men zegt myn Heer?

Zyn wy misleid, en zelf met ons, 't geheele Romen?

Maar neen, uw Moeder is 't, die ons by u doet komen.

Gy veinst voor my. maar zeg, hebt gy haar beê verhoort?

Verlaat ge uw wreed besluit tot zulk een eigemoordt?

Of zal ik op myn beê, voor haar die gunst verwerven,

Dat gy u spaart, en haar geen duizend doôn doet sterven?

Curtius.

Ach! breng dat droef gesprek niet weder in myn zin.

Maar gy Mevrouw, slaat gy noch twyffel aan myn min?

Neen wrede, ik blaak noch door de stralen van uwe oogen,

Zy treffen noch myn hart op 't felst door haar vermogen.

Zy zyn 't noch die myn ziel verteeren, door veel rouw;

Om dat haar gloed alleen maar wanhoop baart, Mevrouw.

Ja, 't is uw trotsheit, die my deed een hoop verliezen,

Een ed'le doodt, voor zulk een deerlyk leven kiezen,

Een leven, dat gy door uwe ogen overwon,

Doch na dien zegepraal u niet behagen kon.

Maar 't blyft tot heden, hoe gy 't smaad en moogt verächten,

Alleen voor u; en 't zal myn dood'lyk lot verzachten.

Ja, 't zal my troosten.....

Virginia.

Zwyg, ondankb're, staak uw reên.

Zoud gy my minnen? neen, had gy my aangebeên,

Of had ik u bekoort, rampzaal'ge! door myne oogen,

Gy had u zelve dan myn byzyn niet onttogen?

Gy zoud dat leven, 't welk gy zegt voor my te zyn,

My niet ontrukken, door een vergezochten schyn.

Ten minsten dat ik was verwittigt van uw oordeel.

Indien gy 't aan den Staat kost schenken met meer voor deel,

Wat schrikte u daar van af, dan 't knagende gemoedt,

Dat u beschuldigde, in een boosheit, zo verwoedt?

Neen, gy weerspreekt u zelf: 't Is wanhoop. 't is een dwaling:

Want schoon ik aan myn min niet stelde die bepaling,

En dat Albinus, ook myn gunste waardig scheen,

Dat geeft aan deze uw zaak geen schyn van vryspraak: neen.

Myn gunst is vry, en die dezelve wil verwerven,

Moet my niet dwingen, door 't besluiten van te sterven.

Men moet my minnen, zonder hope van genot,

My vryheit laten, niet weêrstreven myn gebodt.

Een liefde uit inzicht voegt aan geen oprechte Minnaars,

Volftandig zuchten maakt haar eind'lyk overwinnaars.

Nu zie of gy my minde, en oordeel eens u zelf.

Curtius.

Ik u niet minnen? Goôn! ach! kon dit hoog gewelf

De klanken van uw naam doen dreunen in uwe oren,

Die klachten, hier gestort, op nieuw aan u doen horen;

Het waar getuige hoe myn hart, met smart bevrucht,

Voor eeuwig in uw min en in uw boejens zucht.

't Is waar, 'k misdeed met u die zaak niet voor te dragen,

Om, of myn min u noch in 't einde kon behagen,

Of u myn ondergang kon wank'len doen, en ik

Uw gunst mocht waardig zyn, in 't dood'lyk oogenblik.

'k Beken myn schuldt; maar ach! de wanhoop myner liefde,

De ramp van 't Vaderlandt, dien my de borst doorgriefde,

En d'eisch der Godspraak, dien 'k zo duid'lyk kon verstaan,

Vervoerde my om met geen and'ren raadt te slaan.

Zie daar nu de oorzaak. maar, ach! durf ik wel geloven?

Dat my uw haat die gunst niet langer zal ontroven?

Kan Curtius uw ziel behagen? spreek Mevrouw.

Neem weg de twyffeling een 's Minnaars, zo getrouw.

Virginia.

Gy weet uw schuldt, en wilt dezelve noch bedekken.

ô Neen, 't meêdogen kost die drift dus niet verwekken.

Hier schuilt wat anders, dat u tot dien daadt vervoert:

Want of den ramp des Staats uw geest door smart beroert,

Wy, in het zelve lot, zyn al zo wel beladen

Als gy, daar noch de Goôn ons droef geween versmaden.

Maar zulk een wanhoop heeft daarom ons nooit bekoort,

Dat men de Hemel-goôn wil dwingen, door een moordt.

't Is door gebeên; 't is door 't verbeetren onzer zeden,

Dat men kan stuiten 't woên van die rampzaligheden:

Dit eischt de Hemel, dit is 't eerste; en wat betreft

't Geheim der Godspraak, die men noch niet recht beseft,

Men laat die, tot de Goôn het nader openbaaren,

En duid'lyk tonen, door den mond der Wichelaren.

Maar gy myn Heer, doelt hier alleen maar als verwoedt

Op yd'len lof, dit streelt 't eerzuchtige gemoed.

De naam dat gy zo stout voor 't Vaderlandt dorst sneven,

Kan aan uw trotsen geest reets die vernoeging geven.

Gy roept om gunsten, maar 'k beklaag my van uw hoon,

Dat ge, als verblindt, niet merkt wat gunst ik u betoon.

Wat dat betuigt, dat ik my zelve durf verkloeken,

Om u hier in het hof uw's Mingenoots te zoeken.

Indien uw oog niet door die eerzucht was verblindt,

Gy zoudt wel merken wie het meeste wordt bemindt.

Curtius.

ô Wrede schoonheit! ach! hoe slingert gy dit harte?

Helaas! waarom maakt gy geen einde van myn smarte.

Waarom een twyffeling in myne ziel gebaart,

Indien 'k uw gunst, of wel uw liefde noch ben waardt?

Of waarom 't vonnis van myn doot niet onderschreven,

Indien uw mondt my geen verzekering wil geven?

Het staat aan u Mevrouw, ach! hoor my, en gy zult

Een Moeder redden, die vast sterft door ongedult.

Een Moeder, die gy zegt u hier toe aan te manen,

Die om den ramp haar 's zoons noch plengt een vloedt van tranen.

Ach! spreek, gun beide ons dan het leven door uw mondt,

En keer twee slagen die....

Virginia.

Houd op: myn ziel, doorwondt

Door zulk een droef heit van het Moederlyke harte,

Treft meerder, dan gy denkt, myn ziel met felle smarte.

'k Wil alles om haar doen. ga heen: ja vlieg, myn Heer,

Redt haar, verband die drift, en keer verwinnaar weer.

Ga toont de plicht een 's Zoons, en 's Minnaars edelaardig,

Maak, door gehoorzaamheit, u voor ons beide waardig.

En als gy na die proef, my wederom zult zien,

Zal ik u tonen wie myn ziel dan zal gebiên.

Curtius.

Mevrouw, ik bid....

Virginia.

Ga heen, waar toe meêr reên van noden,

Wilt gy my waardig zyn, zo volg ook myn geboden.

Uw Medeminnaar zou voor my in dezen staat....

Curtius.

't Is wel Mevrouw, 'k zal gaan, schoon gy my twyfflend laat.

Ik zal noch hopen; maar indien ik word bedrogen,

Zal ik myn ligt geloof zelf straffen voor uwe oogen.

Tweede tooneel.

Virginia, Sabina.

Virginia.

WEl nu Sabine, spreek, wat zegt gy van zyn trouw?

Sabina.

Hy is uw liefde waart, maar denk met my Mevrouw,

Dat gy uw eigen rust en naam hier aan zult wagen.

'k Had noit gedacht dat hy uw ziel dus kon behagen,

'k Ben uw Vertrouwde, maar gy hebt my noit verklaart....

Virginia.

Ik heb dat groot geheim steets met veel zorg bewaart:

ô Ja Sabine, ik kon dus veinzend, my beroemen,

Dat ik my van die drift, verwinnares mogt noemen.

'k Scheen onverschillig, wyl die hartstocht wierdt gesmoort,

En deedt myn Minnaars steets wanhopen aan myn woort.

Dus moest ik 't doelwit van myn min voor haar bedekken

Om dat hun minnenyt my tot geen ramp zou strekken.

Maar nu Sabine, nu weerhoude ik my niet meer,

Nu moet ik kiezen, eer myn hoope stort ter neer:

Ja nu, daar dezen slag myn liefde wil verbreken,

Moet ik doen zien, wie my den boezem kon ontsteken.

Hoe zoude ik dulden dat hy sneuvle, die myn ziel

Alleen kan strelen, en zo wenschlyk my beviel?

Neen, 'k waag hier alles om. ik moet myn hoop verwerven,

Hem nu behouden, of door wanhoop met hem sterven.

Ik leef niet zonder hem.

Sabina.

Wel hoe Mevrouw, zult gy

Vervallen tot zo groote en wrede razerny!

Dat keer den Hemel, hy behoede ons voor die rampen.

Maar ach! bedenk toch eens, met wie gy hier moet kampen.

't Is met uwe eer, en zyn Meêminnaar niet alleen,

Maar met gansch Rome! dat gy laat in haar geween,

Met Rome, daar gy hem en meerder aan zyt schuldig,

Dat op hem wacht, en, door de plagen ongeduldig,

Reets om hem schreeuwt Mevrouw. ach! denk uw Vaderlandt

Is u een waardiger en heerlyker pandt.

Virginia.

't Is waar Sabine, ô ja, zo ik maar kon beseffen,

Dat zyne doodt ons van die plagen zoude ontheffen,

Ik zou 't licht dulden, doch zelf sneuvelen met een.

Neen, ik geloof dit niet, de dubbelzinnigheên

Der Godspraak, wil ik niet zo haatelyk beschryven.

Het is zyn eerzucht die hem hier toe aan kan dryven.

Maar ach! Sabine, zou 'k geloven dat hy my

Wel zal vernoegen? zoude ik meerder heerschappy

Bezitten op zyn geest, dan 's Moeders ted're zuchten:

Of zocht hy door dien schyn, myne ogen maar te ontvluchten.

Wat zegt gy? ach! ik vrees noch alles in deez' staat.

Sabina.

Wie weet Mevrouw, hoe ver die drift en hartstocht gaat.

Kon hy de tranen van een Moeder koel beschouwen,

Wat zult gy op zyn woord of op zyn min betrouwen.

Virginia.

Ach! had myn mond hem noch wat meerder doen verstaan,

Hy had gewisselyk myn hoop en wensch voldaan.

Hy had gezworen om voor my alleen te leven.

Helaas Sabine! ik vrees, zyn twyff'len doet my beven:

't Gejuich van 't volk zal hem ontrukken myn gezicht.

Hem wanklen doen... 'k verfoei myn trotsheit... hy zal ligt....

Maar 't is nog tydt... Volg my.

Sabina.

Waar heen? ei wil bedenken.

Zult gy voor yders oog....

Virginia.

Helaas!

Sabina.

Uw eere krenken?

Virginia.

Wat dan Sabine? Neen, ik moet myn ramp verhoên.

Ga, zoek Albinus.

Sabina.

Hoe....

Virginia.

Ach! zwyg, en wil u spoên.

Ik wil dat hy hem volge, en afweer van die woede;

Zyn Medeminnaar van zo droef een doodt behoede.

Hy brenge my dien Held hier weder voor 't gezicht,

Dien Minnaar, waardiger voor my dan 't levenslicht.

Sabina.

Zal uw verächting niet genoeg zyn ziel ontstellen?

Wilt gy door wanhoop hem geheel ter nedervellen?

Moet hy een Minnaar, zo behaaglyk in uw zin,

Nu zelf behouden, door 't verliezen van zyn min?

Dat waar te wreed Mevrouw, hy kan 't ook niet volbrengen.

Hy moest met blyschap eer zyn ondergang gehengen.

Virginia.

Daar wacht ik u, Sabine; ô ja! dit is 't dat my

Doet denken, of hy hier geen medewerker zy.

Zyn minnenydt heeft my gewis dit kwaadt beschoren.

Hy kon door 's Vaders hulp hem tot die daadt aansporen.

't Verblyf van Curtius hier aan dit hof..... Wel aan

Men draal niet meer, ik zal 't door dit verzoek verstaan.

'k Verberg myn oogmerk, als, door 's Moeders klagt gedreven,

De vriendschap tusschen ons zal schyn van waarheit geven;

Hy weet die, en ik doe geloven, dat alleen

Haar tranen en verzoek my drongen herwaarts heen.

Sabina.

Hoe! zou 't doordringend oog eens Minnaars niet...

Virginia.

Uw reden

Beroven my 't geduldt. neen, 'k heb genoeg geleden.

Ik moet my van die vrees, die my bekneldt, ontslaan.

Weerspreek my niet. ik wil my verder niet beraân.

Laat ons nu zien wat wy op zynen geest vermogen.

Wordt hy door myn verzoek en bede niet bewogen,

Hy beef dan voor myn haat. ja, 'k zal in zyn gemoet

Een bulderende storm verwekken, gants verwoed:

Een wanhoop, die hem voor myn oogen zal doen sterven.

Enwil myn lot dat ik myn hoop niet zal verwerven,

Dan zal 't de doodt zyn die alleen myn ziel vernoegt.

Sabina.

'k Hoor iemand. ach! hy is het zelf!

Vierde tooneel.

Albinus, Virginia, Sabina.

Albinus.

MEvrouw; hoe voegt

Zig 't lot naar myne wensch, met u alhier te ontmoeten.

Wat eer dat ik u thans in 's Vaders hof mag groeten.

'k Beklaagde my, daar ik vergeefs uw byzyn zocht.

Dank zy den Hemel, die myn heil dus heeft gewrocht,

Een heil, dat noit myn ziel dorst hopen, of verwachten,

Dat al myn harteleet nu teffens kan verzagten.

Aanminnige, wat kan by myn gelukstandt staan,

Daar nu myne oogen!.....

Virginia.

Zagt, houd op myn Heer, stel aan

Uw vreugde een weinig maat, wil die zo niet verheffen,

Wyl gy de reden van myn komst niet kunt bezeffen.

Een Minnaar vleit zich door dien hartstocht veel te licht.

Albinus.

'k Vraag naar geen reên, nu ik uw lieflyk aangezicht

Hier mag aanschouwen: neen, als ik dat kan genieten,

Vinde ik my reeds getroost, in myne zielsverdrieten.

't Is my genoeg Mevrouw, dat my die gunst bestraalt,

Wyl gy niet wilt dat noch myn liefde zegepraalt.

Maar ach! wanneer zult gy eens eindigen dit lyden?

Gy weet Mevrouw, gy weet hoe ik daarom moet stryden.

Virginia.

't Is waar, ik zag uw min: ik hoorde zelf die aan.

Maar hebbe ik die, myn Heer, wel ooit ten proef zien staan?

Wat stryd, wat moeite, zag ik ooit om my begonnen?

't Zyn woorden die het hart eens Minnaars, onbezonnen,

En door gewoonte....

Albinus.

Ach! hoe moord gy my Mevrouw!

Zult gy dan eeuwig dus verdenken myne trouw?

Zult gy.... Maar eisch een proef, ô wrede! van myn liefde:

'k Zal u dan tonen, hoe gy my de borst doorgriefde.

Hoe ik myn leven zelf verächt om u alleen.

Ik zweer u by de Goôn....

Virginia.

'k Begeer geen Eeden, neen,

Maar daden. die alleen, die maken u verwinnaar.

Wy zullen 't zien. wel aan, behouw uw Medeminnaar.

Ga, redt hem, doe hem my hier weêr zien. Hoe! myn Heer,

Wat 's dit? gy schrikt.

Albinus.

‘Helaas! daar stort myn hoop ter neêr!

Mevrouw, wat zegt gy?.... ach!

Virginia.

Bedaar, en hoor my spreken.

Ja, 'k moet u voor 't behoud van die verwoede smeken.

Zyn Moeders droef heit kon dus treffen myn gemoet;

En 't is om haar, myn Heer, dat ik u hier begroet.

Ik kon haar tranenvloedt niet vruchteloos zien plengen.

'k Verwon my zelf: ô ja, zy kon my hier toe brengen,

Om, trots myn fierheit, u dit groot verzoek te doen,

Dat gy den slag die haar koomt dreigen wilt verhoên.

Albinus.

Hoe, ik Mevrouw? helaas! wat doet gy my niet horen!

Virginia.

Herstel u. 'k weet het klinkt zeer haatlyk in uwe ooren,

Dat ik my voor de zaak van uw Meêminnaar stel:

't Baart nagedachten aan uw liefde, 'k weet het wel.

Doch 'k wierd getroffen door haar al te deerlyk klagen.

Haar vriendschap kon op my dien groten prys wegdragen,

Dat ik my bloot gaf aan een Minnaar, in zyn woên,

En zelf 't rampzalig eind zyn 's levens moest verhoên.

't Is veel; maar 'k moest, ondanks myn fierheit, dit besluiten.

Wel aan, wil nu voor my die dolheit zien te stuiten.

Heeft my de vriendschap tot die daadt doen overgaan,

Toont gy nu dat de min noch meerder kan bestaan.

Die dienst (gy weet het) kan belooning by my vinden.

Zie daar waar toe ik my, en gy u moet verbinden,

En 'k vlei my reeds dat ik niet vruchtloos keeren zal.

Albinus.

ô Hemel! wat verzoek! wat doodlyk ongeval!

Mevrouw, door welk een daad wilt gy myn min beproeven?

Zult gy myn ziel dan tot in eeuwigheit bedroeven?

Helaas! hoe redde ik hem? waar door Mevrouw? door wien?

Virginia.

Een tedre liefde! hoe, hebbe ik u niet doen zien,

Hoe gy myn achting voor uw liefde kunt verwinnen?

Moet ik noch meerder doen? de middelen verzinnen

Tot die volvoering? hoe. is u't verstandt berooft?

Weet gy geen raadt? is dan uw Vader hier geen hooft?

Kan hy, door zyn gezag, hem niet doen wederkeren?

Gy moest al yv'ren in dit oogenbllk, en weren

Een slag, die zo verwoed zyn Moeder treffen zal.

Hy is op 't Marktveldt. ga, weerhoudt dit ongeval.

Nu weet gy door wat weg.. maar hoe? gy stopt uwe ooren.

Albinus.

Ach! wrede schoonheit! neen, hy zal naar my niet horen.

Is hy de tranen van een Moeder hier ontvlucht,

En hoorde hy niet naar heur bitterlyk gezucht,

Wat zal hy dan om my... Neen, 't zal niet kunnen baten.

Virginia.

Men pooge al wat men kan. hy is dus niet verwaten,

Dat hy 't ontzag, dat hy uw Vader is verplicht,

Verzaken zal. ô neen! 'k geloof zulks niet zo licht.

Albinus.

Het zal vergeefs zyn... neen, men zal 't hem niet beletten.

En zal myn Vader zig dan tegens Rome zetten?

Een daadt verhinderen, daar 't volk hun heil van wacht?

Ach! 't kan niet zyn Mevrouw! zulks is niet in zyn magt.

Virginia.

Kunt gy geen andren raadt dan tot zyn redding geven?

Geen ander middel? spreek.

Albinus.

‘Waar werde ik toe gedreven?

Mevrouw, wat middel? ach! hoe zal ik u voldoen?

Gy zyt alleen die dit kunt weren en verhoên.

Gy hebt zyn leven als het my ne in uwe handen.

Ja hy zucht mede als ik in één en zelve banden.

Maar hoopt vergeefs op u. één woordt, ja uw gezicht

Weerhoudt hem. Maar Mevrouw, die raad is dat myn plicht?

Virginia.

Roem op dien raadt niet. neen: hoe! ik hem zelf gaan smeken?

Zoude ik myn achting om een Minnaar dus verbreken?

Zoude ik, om zyn behoud, hem vallen daar te voet?

Wilt gy een daad van my die 'k eeuwig wraken moet?

Wat vergt gy my? zoude ik, voor zo veel duizend oogen,

Betonen, dat ik wierdt door zyn verderf bewogen?

Om dat hy my bemindt? neen: dit zal nooit geschiên;

Eer zal hy sterven, dan van my die lafheit zien.

Maar hoe, word myn verzoek by u dan afgeslagen?

Zal ik die schande by een droeve Moeder dragen?

Ben ik onmagtig om een Minnaar...

Albinus.

Ach! Mevrouw,

Hoe slingert gy myn ziel door wanhoop, schrik, en rouw!

Ach! eisch myn doodt: ik zal met blyschap u vernoegen.

Virginia.

Zie daar een Minnaar die zig naar myn wil zou voegen.

Dien ik beproeven moet, ontzegt my myn gebeên.

Ondankbre! 'k zie den grond door al dit veinzen heen.

Gy kunt niet, neen: 't is u onmooglyk. Maar, ontaarde!

Ik weet de reden die my dees versmading baarde.

Ik zie wel waar gy reets met zo veel vreugd op doelt:

Ik merk die boze drift, die in uw boezem woelt.

Gy vleit u, nu myn keur word door zyn doodt verbroken,

Dat u alleen de plaats blyft in myn hart besproken:

Verzakende zo vals uwe eer, en plicht, en trouw,

En laat een Moeder in een dodelyken rouw,

Die om den ramp haar 's Zoons vast plengt een vloet van tranen.

Maar 't zal u missen hoe gy 't tegendeel moogt waanen.

'k Vervloek, ondankbaare! veel eer uw min, eer ik

Aan u zou toestaan, zelf een gunstig oogenblik.

Gy zyt het snode! door uw's Vaders hulp gesteven,

Die hem dus aanzet, hem dien raad eerst hebt gegeven.

Is dit uwe eer betracht? spreek. hoorde ik niet uw min?

Wat wanhoop voerde zulk een daad u in den zin?

'k Gafu die gunst dat gy mocht roemen op myn liefde.

Maar wilde ik niet doen zien wie my de boezem griefde,

'k Had daar myn reden voor. ik zag met vreugd hoe gy

Te zamen y verde naar het bezit van my.

Die staat kon aan myn hart een weinig tyds behagen.

Ik wilde eens toetzen wie 't gehoorzaamst zich zou dragen.

Maar ik beloofde u beide in 't kort te doen verstaan,

Tot wien van u, myn min en gunst zoude overslaan.

'k Bezwoer u beide, u met die keur te vergenoegen.

Zich naar myn wil, en 't eind' van deze wet te voegen,

Dat gy myn vryheit door geen minnenyt of twist

Ooit zoud beroven. maar ik zie myn hoop gemist

Trouwloze! die my dit zo heilig dorst beloven,

Daar gy die vryheit my zo schand'lyk wilt ontroven.

My dwingen, daar gy hem dus aanzet tot zyn val.

Maar wagt geen liefde, wyl'k u eeuwig haten zal.

Albius.

ô Wrede! wat doet my uw bittre haat niet horen!

Kon ik door 's Vaders hulp hem tot die daad aansporen?

Legt gy my dit te last? neen, trotze schoonheit! neen:

Gy baarde zelf veel licht al die rampzaligheên.

Gy hebt, door wanhoop, dus zyn vlotte ziel gedreven,

Dat hy veel liever voor zyn Vaderland wil sneven,

En zo grootmoedig, door een Heldendaat, vergaan,

Eer gy hem, door uw haat, dat vonnis doet verstaan.

Nu ziet ge uw dwaling. nu kan u zyn val reeds wroegen.

Ja 'k zie u veinzen. hy alleen kon u vernoegen.

Gy mind hem, wrede! 't is die vryheit niet, die gy

Hier voorstelt, die gy zegt gerooft te zyn door my.

Neen, 'k word veracht. zyn min kon u het harte raken.

En zoude ik dan myn liefde en plicht zo snood verzaken?

Hem noch behouden?

Virginia.

Zwyg, verrader! kwyt uw plicht!

Maar wacht u dat gy my niet weerkomt voor 't gezicht.

Vierde tooneel.

Albinus, alleen.

GOôn! kan ik dit verwyt verdragen?

Helaas! waar wil dit met my heen?

Neen, trotze, ik hoor niet naar uw reên;

Hoe zeer gy my ook kunt behagen.

Ik zal eer sterven, ja 'k heb lang genoeg geleeft,

Nu gy aan myne min dien droeven doodsteek geeft.

Neen, 'k zal myn plicht zo niet verzaken,

Verraden 't dierbaar Vaderlandt:

Want nu uw haat myn min verbandt,

Kan my in 't leven niets vermaken.

Ja, 'k zal u tonen hoe 'k voor u maar heb geleeft.

Nu gy aan myne min dien droeven doodsteek geeft.

Ja Curtius 'k zal u behoeden,

Niet door myn raad of Vaders magt,

ô Neen! dit moet nooit zyn gedacht.

Myn dood, het eind der tegenspoeden,

Herstelle u. 't baat my niet of gy nu sterft of leeft,

Nu gy aan myne min dien droeven doodsteek geeft.

Wel aan...

Vyfde tooneel.

Albinus, Tiberius.

Albinus.

TIberius, 't is met my omgekomen.

Ik ga ter dood myn vriend. ik sneuvel zelf voor Romen.

Tiberius.

Vertoef. Wat 's dit myn Heer? wat dolheit komt u aan?

Gy sterven? neen, ik zal dat eeuwig tegenstaan.

Zoud gy het harte van uw Vader dus beroeren?

Neen, laat de wanhoop u zo verre niet vervoeren.

Ja hoop. 'k zag Curtius vol moedt ten Tempel treên,

Geheel de Stadt was op zyn aankomst daar by één;

Zyn Moeder had hem reeds door haar geween bewogen.

Maar toen hy dat gewoel beschouwde voor zyne oogen,

Hoe 't volk al juichende hem hun Verlosser noemt,

Zyn deugd en ed'le moed met volle monden roemt.

Geleek hy... maar wat 's dit? gy hoort niet naar myn spreken.

Neen, 'k zie uw hoop en wensch nog zo ver niet versteken.

Hy zal, getroffen door dat nieuw gezicht...

Albinus.

ô Neen!

Hy blyve in 't leven... ach! wist gy om welk een reên,

Myn droeve wanhoop.... ô Virginia. ô wrede!...

Neen, 'k volg myn plicht, al toont die fiere zich te onvrede.

Tiberius.

Virginia!.. is zy't die uwe droef heit wet?

Albinus.

Dietrotse wil dat ik myn Medeminnaar red.

Dat 'k hem behoude. hem hier brenge voor haare oogen.

Zy, door zyn min, of wel door 's Moeders beê bewogen,

Wil dit van my, helaas! kan ik hier toe verstaan?

Zal ik dan Romes' hoop, en myne min verraân?

De haat myns Vaders en der Burgers op my laden?

Ach! geef my raad! moet ik die bede niet versmaden?

Tiberius.

Dit onverwacht geval belemmert my den geest.

Myn vrees is dan geheel niet ongegrond geweest.

Maar 'k dacht niet dat haar komst ons in dit kwaad zou wikk'len,

Ik yverde om zyn ziel door een verwyt te prikk'len.

't Gelukte naar myn wensch; doch op dat oogenblik...

Albinus.

Ach! zwyg: het baat toch niet Tiberius. moet ik

Haar beê voldoen, moet ik niet luistren na haar klagten?

Tiberius.

Neen: stel die dwaze daad myn Heer uit uw gedachten.

Albinus.

Helaas! 't is met myn min en leven dan gedaan.

Ik volg myn drift, die my zal van haar haat onslaan.

Nu 'k haar verlies, kan my in 't leven niets behagen.

'k Zal die versmade liefde aan 't Vaderland opdragen.

Wel aan ondankbre! 'k zal, terwyl gy zulks geboodt,

U nooit aanschouwen; maar ontvluchten door myn dood.

Einde van het derde Bedryf.



Vierde bedryf.

Eerste tooneel.

Appius, Martius.

Appius.

HOe! heeft myn Zoon zo laf zyn eer en plicht vergeten?

Martius.

Tiberius myn Heer, deed my dees dolheit weten.

Ik zond myn volk terstondt naar 't Marktveld, om dit woên

Van deez' wanhopigen op 't spoedigst te verhoên:

'k Beval hen, om haar hier te brengen voor uwe oogen.

Ik door de schrik en zulk een deerlyk lot bewogen,

Moest buiten uwen last...

Appius.

Gy hebt uw plicht betracht,

Ik zal doen blyken hoe 'k uw trouw en yver acht.

Martius.

Daar zyn zy Heer.

Tweede tooneel.

Appius, Curtius, Albinus, Martius, Tiberius, Titus, Gevolg.

Appius.

MYn Heer, de tyd lyd geen vertoeven,

Gy moet besluiten, of wy zullen 't zelf beproeven.

Men moet een einde zien van deez' rampzaligheên.

Ik heb dat twyffelen reets lang genoeg geleên.

Die daad, waar door gy 't wit der Goden meent te raken,

Die zo veel indruks op het volk heeft kunnen maken,

Moet heden zyn volvoert. daar valt geen uitstel meer.

Ga, volg uw Moeder, of voldoe hun hoop myn Heer.

Ik houde u niet. Maar gy ontzinde Zoon, wat reden

Doen u, dus onbedacht, myn achting hier vertreden?

En weert een Heldendaat, daar 't volk haar heil van wacht?

Hoe! weet gy niet dat gy hier af hangt van myn magt?

Wilt gy, voor 't heil des Staats, u zelf ten offer bieden?

Wel aan, maar laat het door geen zelf belang geschieden,

Dat is den weg niet, om op 't Heldenspoor te gaan,

Geen boze wanhoop, maar een zucht tot ed'le daân

Moet ons bestieren, en iets lofflyks doen verrichten.

Een heilig oogmerk moet alleen ons hier verplichten.

Albinus.

Myn Vader, wat vermag een Minnares niet al.

Ik moest ondanks my zelf...

Curtius.

Houd op myn Heer, ik zal

Uw ziel wel redden: neen, gy hebt niets meer te duchten.

Tegen Appius.

Myn Heer gy zult haaft zien het eind dier ongenuchten.

't Is waar ik wankelde, ja deinsde in mynen plicht.

Maar ach! wat wykt niet voor een Moeders droef gezicht?

Gy zyt een Vader, en gy weet die ted're liefde;

Doch dit was 't niet alleen dat my de borst doorgriefde,

ô Neen! een Minnares, een halsvriend, een gety

Van duizend driften, ach! 't was alles tegen my.

Dus moest ik stryden, ja ik had haast moeten bukken,

En my die Heldenkroon te schandlyk zien ontrukken,

Indien de Hemel zelf die daad niet had belet.

'k Had nauwlyks mynen voet uit dit Paleis gezet,

Of 'k zie hoe duizenden met blydschap op de kaken,

Zich zelf verdringen, en om 't yvrigst my genaken.

Hoe melde ik dat gejuich! dat zuchten, dat geween.

De vreugde en droef heit scheen gemengelt onder één.

Dit trof my 't eerst de ziel; maar toen ik in den Tempel,

In 't aanzien van den Goôn, den Goddelyken drempel,

Door myn geween besproeide, en om verlichting badt,

Terwyl het Priesterdom naar 't rokend Altaar tradt,

En 't lillend Ingewand van 't Offerdier beschouwde,

Toen hoorde ik hoe 'k myn hoop op eene dwaling bouwde,

Dat ik de Stadt te lang deed zuchten om haar leet.

Deez' onverwachte galm, en ysselyken kreet,

Klonk uit het binnenste des Tempels in myne ooren.

Vertrek. gy weet uw plicht, of vrees der Goden toren.

Het Aardryk schudde op dat zo donderend geluit.

't Stondt alles doods van schrik. het Offervuur ging uit.

Ik beefde en ylde, om dus des Hemels wraak te ontvluchten,

En 't zwoegend Vaderland te redden uit zyn zuchten.

Maar ach! myn Heer, wat wierd myn oog daar niet gewaar!

Ik zag een Moeder my afwachten van 't Altaar,

Ja 'k zag uw Zoon verwoed my deze daad benyden.

Ach! denk myn Heer, hoe hier myn bange ziel moest stryden!

De Hemel weet wat niet geschiedt was op dien tydt,

Indien uw zorg ons in dien nood niet had bevrydt.

Zie daar de reden, die myn yver deed vertragen;

Maar 'k dank den Hemel, die my 't geeft het eind dier plagen.

Ik ben verlicht myn Heer, en niemand zal ooit zien,

Dat Curtius op nieuw zyn plichten poogt te ontvliên;

'k Heb my verwonnen, ja gy kunt u zulks beloven,

Geen inzicht zal my weêr van dit besluit beroven.

Ik zal 't volvoeren. maar ik bid myn Heer, dat gy

Myn Moeder troost, en stuit in hare razerny.

Zy blyve in 't hof: want zy, door wanhoop aangedreven,

Zou nevens my zich naar dien Jammerpoel begeven.

Wat zoude ik doen myn Heer? kon ik op dat gezicht,

Het stuk volvoeren? ach! 'k bezweek licht in myn plicht.

Appius.

Beraad u wel myn Heer.

Curtius.

Neen, niets zal my verzetten.

Albinus.

‘Helaas! Tiberius...

Appius.

Wel aan, 'k zal wel beletten

Dat u dat droef gezicht geen nieuwe smarte baart.

Wy zullen zorgen voor een Moeder, u zo waard,

Dat in de wanhoop haar geen trooster zal ontberen.

Ga heen Albinus, doe Virginia hier keren.

Men neem haar beide in acht, om meerder kwaadt te hoên,

Der Vrouwen wanhoop is gevaarlyk in haar woên.

Tegen Curtius.

Maar meld niets van 't besluit... ik zie uw Moeder komen.

Albinus en Tiberius vertrekken.

Curtius.

Myn Heer, ach! troost haar, wil haar woede toch betomen;

'k Ontvlucht haar oogen.....

Derde tooneel.

Vuteria, Appius, Curtius, Titus, Valeria, Martius, Gevolg.

Vuteria.

BLyf. ontvlucht uw Moeder niet.

'k Bezweer u by de Goôn... maar hoe! wat 's hier geschied?

Waarom ontwykt gy my, ben ik dan weêr verraden?

Gy zucht. helaas! ik merk dat gy my wilt versmaden,

Dat gy uw dolheit volgt. ach! 't is maar al te waar.

Tegen Appius.

Waar wilt gy heen? blyf staan. dit 's uw bedryf, Barbaar.

Gy kost hem dit besluit weêr in het harte drukken.

Moest gy hem daarom uit myne armen weg doen rukken?

ô Wrede! scheurt gy dus myn Zoon weêr van my af?

Ga moord u zelf, of stort uw eigen kind in 't graf.

Vervuld dien droeven eisch des Hemels. stoor zyn woeden,

Indien men Rome, door die wreedheit moet behoeden,

Ontmenschte! ga dan voor als Opperhooft, laat aan

De wereld zien de zucht tot uwen Onderdaan.

Voldoe de Goôn, zo zy hier zulk een dood beoogen.

Het is myn Zoon niet, neen, waar door wy 't meest vermogen:

Dat 's al te verr' gezocht, men eischt een grooter zoen,

Gy zelf moet voor den Staat, waar van gy hooft zyt, bloén.

Is 't niet naar 't wys bestier van trouwe Voedsterheeren,

Dat men de Mogenheit der Staten zal waarderen.

Zeg; hangt 's Lands welzyn niet van zyn bestierders af?

't Vermogen van den Staat, alleen van hunnen staf?

Door hen kon Rome, voor het oog der waereldt klimmen,

Door haar vermogt zy 't meest. Ja gy, ô dierbre schimmen,

Gy ed'le zielen, die den Staat hebt opgebouwt,

En nu het eeuwig licht in 't zalig veld beschouwt!

Gy Fabiën, en gy Camillus, trouwe Vaders,

Die becken bloeds voor ons deed stromen, uit uwe aders,

Gy weet dat d' oorzaak, waar door Rome word gevreest,

Alleen zyn oorsprong vond in de omtrek van uw geest.

Zie daar, ô Appius! zie hoe gy zyt bedrogen,

Dit eischt de Hemel, als waar door wy 't meest vermogen.

Ga volg hen, toon met hen, dat 't heil des Staats alleen,

Berust in 't harte van de deugdzame Overheên.

Voldoe nu de eisch der Goôn, vlieg tot behoud van Romen,

Zyt gy een waardig hooft, gy zult hun haat betomen.

Neem nu de proefhier van, indien gy dit gelooft,

En red de vege Stadt ten kosten van uw hooft.

Appius.

Ik gun 't uw droef heid, om dus vinnig my te honen,

Mevrouw, schoon'k u met recht myn gramschap mogt betonen;

Maar'k zal het dulden, en antwoorden op uw klagt. 

't Is waar 's Lands welzyn hangt wel meest aan de Oppermagt,

En 't hooft des Staats, geroemt door 't wysselyk bestieren,

Kan met dien dierbren lof, 'k beken het, zegevieren;

Dat door zyn daân, het heil des Staats werd opgebouwt,

En 't geen dat dien vermag, hem zulks verschuldigt houdt:

Maar d'Onderdanen doen ook veel tot dat genieten,

Wen zy gelyk het hooft het zelve wit beschieten,

En steets gehoorzaam aan de Wetten, wys en stil

Bedoelen 't geen de deugd, en reden, van hun wil.

Ja door een Heldenmoed 't gevaar des Staats af keren,

Het dierbaar Vaderland, het allermeest waarderen,

Op dezen roemt de Staat, door hen moet hy bestaan.

Ja niets is heerlyker als zulk een onderdaan.

Met zulke Helden kan ons Vaderland ook pronken,

Die 't dierbaar leven, voor hun Medeburgren schonken:

Door dezen bloeit de magt van ons geducht gezach,

En door die Helden is 't dat Rome 't meest vermag.

Laat nu uw Zoon Mevrouw voor al de waereld tonen,

Wat of hy is, en of die deugden in hem wonen,

Of naar u luisteren: hy kieze nu, gy kunt

Dan zelve horen waar 't zyn ziel heeft op gemunt.

Curtius.

Myn waarde Moeder: ach! weêrstreef niet meer myn bede,

Geheng dat ik doe zien, wat drist my overreedde.

Gedoog dat ik myn naam vereeuwige, en met een

Een voorbeeld strek, door al de volgende eeuwen heen.

Myn bloed zied door deez' nood van ongeduld in de ad'ren,

Daar ik de slachting zie van all' 's Lands trouwe Vad'ren,

En zoude ik dulden, dat dit verder noch geschied':

Neen waarde Moeder: neen, ik ly, 'k gedoog dat niet.

Dan was 't gedaan met ons, daar zulke hoofden sneven,

Daar moet het Staatsgebouw door waggelen en beven.

Neen 'k schudt dien slag, ik moet door myne dood alleen,

De Stadt bevryden van all' dees rampzaligheên.

Ach! wie verzekert ons het leven, in deez' dagen,

Elk uur, elk oogenblik, treft ons met droeve slagen,

Gy zelf, en ik, staan bloot voor 't woeden van dit kwaadt.

Ach! laat ons scheiden, voor het wel zyn van den Staat:

De Hemel wil het dus: men stuit niet eer dit woeden.

Laat ik een wisse doodt, die u reeds dreigt verhoeden.

In aller Goden naam: ach! laat het my toch toe.

Vuteria.

Helaas! myn Zoon, is 't al dan vruchtloos, wat ik doe?

En konnen tranen, noch gebeden, u weêrhouwen?

Moet dan myne Ouderdom dien droeven slag beschouwen?

Uzien vermorzelen? ô ramp! ô bittre smart!

ô Wrede Goôn! waarom verstoktgy dus zyn hart?

Waarom treft gy myn ziel, met zulke felle wonden?

Wat baat my 't leven nu het zyne word verslonden.

Ach! waarom rukte my de Pest niet mede in 't graf?

Waar wende ik my? het vlucht hier allesvan my af.

Men hoort niet naar myn klagt. men sluit hier hart en oren.

ô Deerlyk noodlot! ach! wat hebt gy my beschoren?

Ach! wilt gy dat dien Zoon, zo teêr van my bemindt,

In dezen Solferpoel zyn dood'lyk einde vindt?

Moet hy zyn ed'le ziel, in zulk een afgrond braken?

'k Zal dan.... maar hoe!.... wat's dit? wie komt my hier genaken?

Zy gy 't myn Zoon? helaas! koom, sneuv'len wy.. wel aan.

Wel hoe, wie houd my? weg, 'k wil sterven. 'k wil vergaan.

'k Wil met myn Zoon voor 't volk... help Hemel! help, ô Romen!

Daar stort hy in de kolk: 't is met hem omgekomen.

Hoe beeft het aardryk! Goôn! daar bersten vlammen uit

Het diepst des afgronds. ach! wat deerelyk geluit?

Wat naare dootkreet!ach!zyt gy 't myn kindt? myn waarde,

ô Ja! het is zyn stem. zy volgt u die u baarde.

Zy vliegt naar u. Ei my! daar zwelgt de grond my... ach!

Curtius.

Myn waarde Moeder, Goôn! wat doodelyken dagh.

Appius, tegen Curtius.

Stel u gerust myn Heer.

Tegen het Gevolg.

Men breng Mevrouw naar binnen.

De rust zal mooglyk wel die droef heit overwinnen.

Valeria, en Titus met Vuteria binnen.

Ik volg haar. gy myn Heer, voldoeuw plicht. ik zal

Uw Moeder troosten in dit deerlyk ongeval.

Vierde tooneel.

Curtius, alleen.

ô Hemel! red haar. doe haar ziel weêr ademh alen.

Laat my een einde zien van all' die hinderpalen.

Ontvluchten wy... ô ramp! daar is Virginia.

Goôn! ondersteun my, dat ik niet door rouw verga.

Vyfde tooneel.

Albinus, Virginia, Curtius, Sabina, Tiberius.

Albinus.

ZIe daar Mevrouw, zie nu hoe teêr wy u beminnen.

Virginia.

Eerst tegen Albinus, en daar na tegen Curtius.

Ik ben voldaan.... Myn Heer kost gy uw drift verwinnen?

Hebt gy.....

Curtius.

Ach! ga niet voort. ja, trots myn leet en druk,

Verwon ik my Mevrouw, maar tot myn ongeluk:

Want deze zege, die 'k behaal na zo veel tranen,

Staat my, helaas! te duur.

Virginia.

Hoe, zult gy dwaaslyk wanen.....

Maar laat ons eerst ons zelfs van eene drift ontdoen,

En u myn Heeren met geen yd'le hoop meer voên.

'k Weet hoe gy beide..maar men hoort niet naar myn reden.

Men zucht, en wend het oog... wat heeft men hier geleden?

Myn Heeren vreest gy beide uw vonnis te verstaan?

Is dit de reden? neen, ik heb myn keur gedaan.

Uw liefde kon in 't eind myn ziel ook overwinnen.

Tegen Albinus. Tegen Curtius.

Troost u myn Heer...Maar gy, is dit my nu beminnen?

Ach! spreek ô wrede! en baar myn ziel geen meer verdriet.

Waar is die zege? ik zie die overwinning niet.

Ach! wend uw oog naar my.. meld my uw tegenspoeden.

Helaas! wat wil dit zyn? wat zal ik hier vermoeden?

Curtius.

‘Goôn! sterk my door uw hulp. het moet geschiên. wel aan.

Mevrouw ik zal u myn verwinning doen verstaan.

Gy zult zelf zien of ik geen reden heb tot zuchten.

Ja deeze zege baart my dood'lyke ongenuchten.

Ik wenschte zelf daarom, maar toen ik overwon,

Verloor ik alles wat myn ziel behagen kon.

'k Zal 't u doen zien Mevrouw, laat het u niet mishagen,

Ontfang een Minnaar, die myn hand u op moet dragen:

Die Medeminnaar van myn liefde, zo vol trouw,

Gun ik 't alleen nu naar uw hart te staan Mevrouw.

Denk welk een smart myn ziel om dat verlies moet lyden.

Hoe ik moest zwoegen in zulk overdeerlyk stryden.

Maar ik verwon my zelf. gy ziet het. ach! verhoor

Ons beider zuchten, dat hy thans uw hart bekoor'.

Virginia.

Wat 's dit ondankbare. ach! had ik ooit die verwachting?

Tegen Albinus.

En gy stelt my hier tot zyn spot en zyn verachting?

Verzogt ik dit? vertrek. ik walg van u. ga heen,

My lust die gift van dien ontaarde niet, ô neen.

Tegen Curtius.

Trouwloze! door wat regt kunt gy hem my opdragen?

Wie gaf aan u die magt? heb ik zulks voorgeslagen?

Verzocht ik dit? of hebt gy beide u dus beraân?

Hebt gy voor uwe liefde een and're keur gedaan?

Spreek snode Minnaar, spreek, wat hebt gy my beschoren?

Albinus.

Mevrouw ik bidde u, wil naar myne reden horen.

Gy weet ik heb hem hier op uw gebodt gebracht,

Ben ik nu d'oorzaak dat hy uwe min veracht?

Dat hem zyn eerzucht dringt, en schittert in zyn oogen?

Dat hy door 's Moeders beê, noch de uwe, niet bewogen,

Het al versmaden wil, alleen om dat genot?

Ben ik daar schuldig aan? stel ik u dan ten spot?

Hebbe ik u dan veracht? kunt gy my noch verdenken?

Heb ik geweten dat hy my u wilde schenken?

De Hemel straffe my.. maar, wyl hy u verlaat,

Mag ik niet hopen op uw gunst in dezen staat?

Virginia.

Uw opzet staat dan vast, trots myne en Moeders bede.

Gy wilt dan sterven: niets weêrhoud u, ô gy wrede?

Blyft ge onbewogen voor myn zuchten en gebeên.

Ga dan ontaarde, ga, vermoor u, vlieg dan heen.

Voldoe uw eerzucht, laat uw ziel niet langer lyden.

Is dit uw liefde, is dit uw overheerlyk stryden?

Uw overwinning, daar gy zelve noch op roemt?

'k Vervloek dien dagh toen my uw Naam eerst wierd genoemt.

Versmaad gy dus myn min? moet ik die schande dragen

Van u, dien maar alleen myn oogen kon behagen?

Van u, daar al myn hoop op doelde? ey my! wat raad.

Waar wende ik my Sabine in deez' rampzaalge staat?

Curtius.

Wat hoor ik, Hemel? ach! betoom uw hevigheden,

Bedaar, myn ziel heeft reeds al straf genoeg geleden.

Maar ach! kan 't zyn Mevrouw, hebt gy my dus bemindt?

Virginia.

Ontzinde! zaagt gy 't niet? was u 't gezicht verblindt?

Kost gy niet merken, door wat zucht ik wierd gedreven,

Daar ik u zelf verzogt, het redden van uw leven.

Was u het hart dan zo verbastert, zo versteent.

Ja 'k minde u wreede, ja veel meerder dan gy meent,

Ik zwyg 't niet meer, gy, gy alleen kon my verwinnen:

Ondanks myn fierheit, bleeft gy meester van myn zinnen.

Ik schaam my niet dit te bekennen, want ik moet

Te wreet gevoelen, hoe die hartstocht in my woedt.

Albinus.

Wat hoor ik, groote Goôn!

Curtius.

Ach! hoe doet gy my beven.

Mevrouw, waarom my hier geen blyken van gegeven;

Waarom my dan versmaad, en fier my wederstaan:

ô Wrede schoonheit, ach! gy hebt u zelf verraân.

Wie weet, of dan myn hart gekluistert door die strikken,

Wel ooit gedacht hadt, om het heil des Staats te wikken,

Of ik, indien uw min my dus begunstigt hadt,

My wel tot deze daadt...

Virginia.

Trouwloze! zwyg, bekladt

Uw eer niet verder, keer, ja keer noch, wil noch tonen,

Wat wy u waardig zyn, wat deugden in u wonen.

Curtius.

Ach! wist gy hoe ik u beminde, en u waardeer.

Maar zoude ik nu myn plicht verzaken, en myn eer?

Zoude ik Mevrouw, om my, hier duizenden doen zuchten?

Het volk doen worstelen met zo veel ongenuchten?

ô Neen, hoe zeer uw min my ook aan 't harte gaat,

Zo ben ik meer verplicht aan 't welzyn van den Staat,

Hier voor moet ik natuur, en min, ja 't leven wraken.

'k Ben een Romein, die naam moet my onsterflyk maken.

Ach! troost u, toon ook dat gy zyt een Romeinin;

Waardeer uw Vaderland nu boven uwe min:

Laat ons een voorbeeld zyn door zulke Heldendaden:

Ons nootlot wil het dus, ik bidde u laat u raden,

Ei troost u. baar myn ziel op nieuw geen meerder rouw.

Maar zo 'k noch van uw gunst iet hopen mogt Mevrouw,

En Curtius noch leeft in 't binnenst van uw harte,

Hoor dan myn laaste beê, heb meêly met de smarte

Myn 's Medeminnaars, wyl ik de uwe niet kan zyn,

Laat hy verwinnen, en een eind zien van zyn pyn:

Laat my die laatste gunst, die laatste beê verwerven,

Dat zal my troosten, en vernoegen in myn sterven.

Virginia.

Ga, sterf ontzinde! sterf, nu gy geen zuchten hoort.

Vereeuwig uwen Naam, door eene Moedermoordt.

Onmenschte! hoe! zoud gy aan my myn plicht noch leeren?

Neen, 'k weet wel wat ik na uw liefde zal waarderen.

Zy wil vertrekken, maar word van Albinus weerhouden.

Albinus.

Waar heen Mevrouw? helaas! is dan uw hart verstaalt?

Ben ik zo haatlyk in uwe oogen afgemaalt,

Kan ik niets winnen, moet ik eeuwig van u wyken?

Dat zy de Goôn geklaagt, ach! laat uw gunst my blyken,

Verhoor my....

Virginia.

't Is vergeefs, ik hoor u niet myn Heer,

Na deez' versmading wil myn ziel geen Minnaar weer.

Tegen Curtius.

Maar gy, die men door reên, noch tranen kan bestieren,

Zult zo gerust niet op myn liefde zegevieren.

'k Wacht u op 't Marktveld, ô gy wreedaardt! gy zult my

U na zien vliegen, in uw dolle razerny.

Ontaarde! 'k zal met u ten afgrond nederstorten.

Beef voor myn woede, als gy uw leven wilt verkorten.

Zesde tooneel.

Curtius, Albinus, Tiberius.

Curtius.

MYn Heer, ach! volg haar, keer haar wanhoop zo geducht,

Belet dien toeleg, en myn doodlyke ongenucht.

Albinus.

Wat een verwoedheit! Goôn! wat zal ons noch ontmoeten.

'k Zal haar verwinnen, of zelf sneuvlen voor haar voeten.

Zevende tooneel.

Curtius, alleen.

O Hemel! welk een worsteling!

Wat heeft myn ziel niet op het doodelykst te lyden.

Zal ik geen einde zien, van al dit deerlyk stryden?

Is moeders wanhoop te gering?

Moet noch een Minnares, zo dol in euvlen moede,

Myn ziel verscheuren, ach! wat raadt!

Hoe redde ik my uit dezen staat?

Waar berg ik my, daar 't al my treft met zulk een woede.

ô Goôn! hebbe ik u wel verstaan?

Hebbe ik u recht gehoort? moet ik het weer hervragen?

Weet ik myn plicht, en moet ik vreezen voor uw plagen,

Ja moet ik van uw Altaar gaan?

Is 't dan myn plicht niet, dat 'k verhoor myn moeders weenen?

Dat ik my van myn liefde kwyt,

Helaas! wat dubbelheên, wat stryt!

Natuur! ô Vaderland! ô Min! waar zal ik henen?

Maar hoe..ach! twyfflen wy al weêr?

O neen, laat my natuur, of min niet meêr bekoren.

De zucht voor 't Vaderland, is ons ook aangeboren,

Die dringt ons sterker, ja veel meêr;

Hier door moet men den staat van 't menschdom onderstutten:

En haav', en erf, en landgenoot

Beveil'gen, ja zelf met zyn doodt

Het dierbaar Vaderland voor allen ramp beschutten.

Vergeef het my dan, ô natuur!

Vergeef het my, ô min! nu gy hier word verschoven,

De zucht voor 't heil des Staats streeft alles noch te boven,

En zegeviert ook op dit uur.

Dit dringt my, ja, dit doet my alles hier verlaten.

Dat past een edel Onderdaan;

Indien deez' plicht zoude agterstaan;

Waar heen, met Rome? ja waar heen met alle Staten?

Wel aan, ô Vaderland... maar hoe! wie zie ik daar?

Achtste tooneel.

Curtius, Lucius.

Lucius.

MYn Heer, het Priesterdom, door 't algemeen gevaar

Gedrongen, wenscht door my naar de uitkomst dezer zaken.

Kan 't zyn dat uwe geest dat groot besluit wil wraken,

Nau der Goden wil zo duidlyk klonk in 't oor?

Zoud' gy niet streeven op dat lofflyk Heldenspoor?

Het volk vol wanhoop, schreeuwt om uitkomst aan de Goden.

Het mort nu Appius u heeft in 't hof ontboden.

't Kan niet bezeffen.....

Curtius.

Hoe! is de Ov'righeit verplicht

Hen reên te geven, van het geen dat zy verricht?

Ja, 'k zal 't volvoeren; maar zal men my tydt misgunnen:

Zou een van haar wel tot die daadt besluiten kunnen?

Heb ik geen Moeder, en geen Maagschap? weet het niet

Dat een zo naar vaarwel, al scheurende geschiet?

Dat men die allen moet tot zulk een slag bereiden,

En het gevaarlyk is om met geweld te scheiden?

Lucius.

't Is waar myn Heer, maar 't is de vreeze die ons roert,

De ramp die yder een tot ongeduld vervoert,

Doet ons rykhalzen naar het einde, en als mistrouwen

Al 't geen 't volbrengen van die hulpe kan weêrhouwen.

Ook weten wy myn Heer, de zwakheit der natuur.

Het wereldsche inzicht smoort somtyds dat heilig vuur,

En werpt omver! het geen die yver kon verrichten.

Het uitstel baart gevaar aan 't oeffenen der plichten.

Men wordt rontsom, van veel verlokzels aangerandt,

En alles schynt in roer, en tegen ons gekant:

Daarom is 't veil'ger, eer die drift ons kan beroeren,

Niet lang te dralen, maar, ons oogmerk uit te voeren.

Curtius.

Helaas! ik zag dit aan my zelve. laat ons gaan.

Ik zal hen van de vrees die haar bekneld ontslaan.

Negende tooneel.

Titus, Curtius, Lucius.

Titus.

IK vreesde dat gy reeds waart uit het hof gewekent,

Myn Heer, uw Moeder wil voor 't laatst u noch eens spreeken.

Curtius.

Ach Titus! heeft myn ziel geen ramp genoeg geleên?

Wat zou dit zyn? ô neen! ik hoor haar niet...

Titus.

Waar heen?

Ei hoor haar toch myn Heer, gy hebt niets meer te vrezen,

Zy schynt gerust, en wil u niet meêr tegen wezen.

Na wy hier scheidden, heeft men alles bygebragt

Om haar te troosten, en haar hartenleet verzagt:

Zy gaf gehoor, en kon haar droef heit wederhouwen,

Doch wilde alleen u voor het laast noch eens aanschouwen.

Dit badt zy: en ik kon die drift niet wederstaan,

Ik moest haar zweeren... 'k bid wil derwaart met my gaan.

Curtius.

Ach! welk een naar vaarwel! wat afscheit, grote Goden!

Helaas! hoe pynigt gy myn ziel met duizend doden.

Ach Titus! hoe zal ik...

Titus.

Herstel u doch myn Heer.

Zo gy dit weigerde vrees ik haar woede weêr.

Het is haar laatste beê, zoud gy die niet verhooren?

Lucius.

Blyf maar volstandig, 'k zal haar droef heit zien te smooren,

Der Goden wil, de plicht eens Onderdaans doen zien,

Haar ziel vertroosten, en haar al myn hulp aanbiên:

Zy zal my horen, 'k weet haar Godsvrucht. ga vry henen.

Curtius.

O Hemel! wil voor 't laatst uw bystant my verlenen.

Einde van het vierde Bedryf.

