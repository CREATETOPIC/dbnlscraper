

Vertooners.

Tullis Hostilius, Koning in Romen.

Horace, den ouden, Roomsch Edelman.

Horace, zyn zoon, Roomsch Ridder.

Curace, Albaansch Ridder, Bruigom van Camilla.

Valerius, Roomsch Ridder, minnaar van Camilla.

Sabina, vrouw van den jongen Horace, en zuster van Curace.

Camilla, bruid van Curace, en zuster van Horace.

Julia, Roomsche Juffer, vriendin van Sabina, en Camilla.

Flaviaan, hopman in 't Albaansch leger.

Proculus, een Ridder uit het leger der Romeinen.

Het Tooneel is binnen Romen, in een kamer van het huis van Horace.

Het begind voor de middag, en eindig voor den avond.



Horace en Curace.

Eerste bedryf.

Eerste tooneel.

Sadina, Julia.

Sabina.

Ei, vin myn droef heid goed, weêrspreek myn klagten niet,

Zy zyn noch veel te klein in zulk een groot verdriet,

Zou 't kunnen zyn, dat ik niet sidd'ren zou, noch schroomen,

Daar ik van zulk een bui gedreigt werd, en zie komen

Op my den grootsten slag die ooit op iemand viel?

Door zulk een ongeval zou de allerk lock ste ziel

Bewogen werden, en haar deugd nauw konnen toonen:

Men zou in grooter hart die lafheid wel verschoonen.

Doch of myn geest al is verbaast en 't hart onsteld,

Myn traanen evenwel hou ik in myn geweld;

Hoe klein my 't hart ook werd, en hoe 't ook is bewogen

Myn kloekheid niettemin regeerd noch in myn oogen:

Als ik tot daar toe, laas! myn zielsverdriet in houw;

Doe 'k minder al een man, 'k doe meerder als een vrouw;

Genoeg voor't vrouwvolk, ja genoeg is't voor ons lieden,

Als wy in zulk een nood ons traanen noch gebieden.

Julia.

Genoeg is 't, en teveel voor een gemeen gemoed,

Het welk een klein gevaar straks raakt, en schudden doed.

Daar een uitsteekend hart zich wel weet voor te wachten;

Al waar 't schoon tienmaal meêr, het zal 't gevaar verachten,

Hoe groot 't ook weezen mag. De heiren beide staan

Geen boogschoot van elkaâr, gereed den slag te slaan:

En Romen heeft noch nooit haar benden zien verjaagen,

Noch weet niet dat men ooit haar leger heeft verslagen,

In plaatze dat gy zoud om Romen zyn bedroefd,

Most gy nu vrolyk zyn: door dien gy niet behoefd

Voor haaren Staat te zyn bekommerd: neen, weest blyde,

Want haare heerschappy is steeds vergroot door 't stryde:

Verwerp deze yd'le vrees, en steld haar winning vast,

Ei! spreek en hoop gelyk 't een Roomsche Juffer past.

Sabina.

Ik ben, helaas! ik ben een van de Roomsche vroowen;

Terwyl 't myn Ega is: toen ik myn man ging trouwen

Toen troude ik Romen meê; 't is de echt wel die my doet

Voor Romen zyn, en dat ik voor haar hoopen moet:

Die wet is 't die my bind: maar 't zyn wel wreede wetten.

Dien band ook slaafs zou zyn, die my nu zou beletten,

Dat ik niet denken mogt op myn geboortestad.

O Alba! waar ik heb het eerste licht gehad!

O Alba! dat my heeft den eersten tocht gegeeven!

O Alba! waar ik eerst begonnen heb te leeven!

O Alba! dat ik eer dan Romen heb bemind!

Myn lieve vaderland, zo dra als gy verblind

Met ons in 't open veld in wap'nen zyt gekoomen,

Begost ik onze winst als ons verlies te schroomen.

O Romen! zo gy klaagd dat dit verraaden is,

Zo maak uw vyanden, die 'k zonder ergernis

Kan haaten: als ik zie van boven onze wallen

De legers allebei, en zie daar, onder allen,

In 't een myn driegebroêrs, in 't andere myn man,

Wat zal ik bidden? zeg, zeg Romen, of ik kan

Wel zonder zond en schand daar myn gebeden spreeken,

En om verwinning voor uw heir den hemel smeeken?

Ik weet wel dat uw staat, die jong is, allerbest

Door de oorelog moet zyn en wapenen gevest;

Dat die noch groeijen moet; dat zy haar moet vergrooten:

En dat 'er eeuwig is van 't noodgeheim beslooten,

Dat uw gezag en magt niet zou beslooten zyn

Met de Italiaansche kust; en dat den god Jupyn

U toezeid het gebied der waereld: 'k weet wel, Romen,

Dat gy daar toe niet kund dan door den oorlog komen;

Neen! ik misprys noch straf zulk een begeerte niet,

Die op de voorspraak gods, en op uw grootheid ziet;

Ik wensch al, dat ik zag uw teikens en banieren,

Op spaansch en fransch gebergt, op zegebogen zwieren;

Als overwinnaars; ja, ga voer uw heir en zend

Uw krygsvolk in het West; ga spand en Vecht uw tent

Op de oevers van den Rhyn dat 't alles voor uw voeten

Neêrval en kom u als haar overwinnaar groeten:

Eer maar de stadt alleen die Romulus u geeft,

Aan wien gy schuldig zyt die ugetimmerd heeft.

Ondankb're, denk, dat van het bloed van haare Koningen,

Gy hebt uw naam, uw wal, uw wetten en uw wooningen;

Gy sproot uit Alben eerst, denk dat, ô groote schand!

Gy uwe hande Haat in 's moeders ingewand;

Keer elders uw geweld, uw spiets wil elders vellen,

Op dat uw moeder mag met vreugd uw winst vertellen;

Zo is zy steets met u, dies zy niet tegens haar;

Zy bid voor u, waarom vervolgd ge 'er dan zo zwaar?

Julia.

Voorvaar, 'k verwachte nooit van u deez' nieuwe reden,

Om dat, zo lang ons volk heeft tegens hen gestreeden,

Van dat den kryg begon, gy hen geen acht en sloegt;

Noch dat gy, zo het scheen, tot haar geen zucht meêr

Als of gy uit ons stad van stam waart en geboren: (droegr,

Ik was verwondert van uw groote deugd te vooren,

Als of gy uw vermaak, uw lust, uw vreugd, uw min.

Had, daar uw man die had, en voegde u naar zyn zin.

Sabina.

Zo lang men niet en vocht dan met kleine oorlogsbende,

Te zwak om een van bei de Staaten heel te schenden,

Zo lang men niet en deê dan op malkand'ren gaan

Met dringen zonder dat het kwam op treffen aan;

Zo lang een weinig hoop my open stond tot Vrede,

Was ik ook voor deez' stad, en hiel 't met Romen mede,

En zo ik Romens winst zag heim'lyk met verdriet,

Verdoemdealk dien tocht die straks verdween tot niet.

En als ik blyde was als Romen wierd geslagen,

En dat ik heb wat gunst myn broeders heit gedraagen,

Riep ik myn reden t'huis, straks, om dien kwaden tocht

Te dempen, was 't of ik niet meêr om broeders docht;

Maar weenden als de winst en eer myn bloed vereerden,

En als myn vaders huis op ons in glans vermeerden:

Maar nu 't moet zyn dat de een of de ander valt van daag

En dat 'er een van tweên gewis de nederlaag

Verkrygen moet, en dat naar dezen slag zal komen,

Dat 't een of 't ander heir van Alba of van Romen

Verstrooit zal zyn uit 't veld, en dat men niet verwacht

Of een van tweên zy straks ten ondergang gebragt,

En dat 'er anders niet zal komen naar dit vechten,

Dan dat men daatelyk de wallen zal gaan slechten

Van een van bey de steên, en dat den Roomschen slaat,

Of dat 't Albaansch gebied zo daat'lyk ondergaat.

Ik had myn bloed, myn huis, myn stam dan wel verlaaten:

Ik zou myn vaderland, wel gruuwelyk dan haaten

Zo ik voor Romen nu kon t'eenemaal noch zyn,

Zo ik voor zo veel bloeds, een bloedt het welke myn

Zo waardig is, uw winst, ô Romen! zoude koopen;

Hoe is 't my mogelyk dat ik voor u kan hoopen?

Ik hou my nu verknocht wat minder aan een man,

Ik ben voor Alba niet, en ik niet meêrder kan

Voor Romen zyn, ik vrees en hoop nu voor hen beijen,

Ik ben voor die 't verliest, en zal die 't meest besthreijen;

Ik help hen alle beide en zal 't ook doen, tot dat

Ons de uitkomst van deez' slag het wyst; en met die stad

Ik 't houden zal, die in het ongeval zal komen;

Totdat den tyd my toond voor wie dat ik moet schroomen:

Zo lang ik niet verlies, hou ik terwyl voor de een

Myn onverzoenb're haat, voor de ander myn geween.

Julia.

De zelfde tegenspoed en zaak die 'k hier kanmerken,

Kan in een ander hert heel and're tochten werken;

Camille hier anders gaat, haar broeder is uw man,

Haar bruigom is uw broêr, 't gevaar gaat haar ook an:

Nochtans zy blyder ziet, wat scheelt gy van malk and'ren,

Haar lief in 't eene heir, en haar drie broêrs in 't and're:

Als gy voor Romen streed weleer met uw gemoed,

Was 't haar noch wankelbaar, onzeker, als de vloed

En baaren van de zee; en op het minste stryden;

Vervloekte zy de winst van een van bei de zyden;

Bezuchtende terstont 's verliezers ongeluk,

En voeden dus in 't hert gestaâg een zwaarder druk;

Maar naar zy gisteren in 't leger had vernomen,

Als dat het huiden op een hoofdslag aan zou komen,

En dat het gantsch geschil van daag zou zyn geslicht,

Zo las men schielyk weêr de vreugd uit haar gezicht.

Sabina.

Ach! Julie, ach! ik vrees dit schielyke verand'ren.

Valere en zy, dat uur, die praaten met malkand'ren:

Zy had een vrolyk uur, ik hou het voor gewis

Dat deze vrijer in myn broeders plaats nu is:

Voorzeker is 't, haar ziel en zinnen zyn bewogen

Door 't tegenwoordig lief, gy weet wel ver uit de oogen

Is verre ook uit het hart, 't gaat nu in 't derde jaar,

Dat zy myn broeder zag, of dat hy sprak met haar.

Verschoont de liefde dien ik draage tot myn broeder

De zorg die 'k voor hem heb, een zorg gelyk een moeder

Draagt voor haar eigen kind, doet dat ik alles vrees,

Ik weet myn achterdocht geen grond heeft. Dan op deez',

Onthaaling, en 't gevlei van deze nieuwen vrijer,

En dat zy gisteren haar toonden vry wat blijer:

't Is op een zwakke grond daar myn vermoên op bouwd;

't Is waar dat ons dien tyd, als yder even stout

Staat met het zwaard in d' hand, om 't uitterste te waagen,

Om 's vyands heir te slaan, of zelfs te zyn verslagen,

Wat anders denken doet, dan om een nieuwe min,

Dien onrust stierd ons wel wat anders in de zin,

Maar dan en plag men ook zo vrolyk niet te weezen,

Gelyk men uit haar doen, en aangezicht kon leezen;

Deez' tyd vereischt het niet, zy was te wel vernoegd,

Ik twyfel wat het is, en of'er dit ook voegd.

Julia. Ik kan de redenen hier van ook niet bevioeden

En 't is my niet genoeg te staan op slecht vermoeden,

't waar, 't is kloek genoeg in zulk een groot gevaar

In min getrouw te zyn, en wachten zo veel jaar:

Maar 't was te grof om dan op 't lelt te laat en glijen,

't Was een lichtvaardigheid, zo schielyk te verblijen;

Maar zou....

Sabina.

Zwyg, wel te pas komt zy hier aangegaan,

Al pratende zult gy wel van haar onderstaan

De grond van deze zaak, zie iets uit haar te trekken,

Zy heeft u al te lief om 't voor u te bedekken.

Ik ga: myn zuster, ei. blyf Julia wat by;

Ik schaam my dat men 't ziet dat ik zo droevig zy,

Myn hert wert overstulpt van duizend ongenuchten,

Ik zoeke nu de eenzaamheid om daar al stil te zuchten,

Daar wil ik eens ter deeg myn traanen storten uit,

Ik ga, op dat ik u niet in uw voorneem stuit.

Twede tooneel.

Camilla, Julia.

Camilla.

WEI waarom gaat zy weg, en wilze dat ik blyve

Met u; of meend zy dat ik minder rouw bedryve;

En dat myn zielsverdriet veel kleinder is dan 't heur;

Dat ik myn ongeval veel min dan zy betreur;

Van de eigen schrik myn ziel ontroert is, ik moet schroomen

Zo wel als zy 't verlies van Alba als van Romen.

Als een van bei verliest ik ook verliezen moet.

In 't een daar is myn liet, in 't ander is myn bloed;

Ik moet myn waarste goed, ik moet myn lief myn Minner

Zien sterven voor zyn land, of van myn land verwinner:

Ik moet myn Bruigom zien gebragt tot zulk een staat,

Of dat hy wert van my beweend, of wreed gehaat.

Helaas, ik schrik voor bei!

Julia.

Nochtans myn dunkt, Sabyne,

Die is veel mêer in nood, haar smerten grooter schyne

Dan deuw', 't verdriet dat is haar zekerder, men kan

Van vrijer wel, maar nooit veranderen van man!

Men kan om 't eene lief het and're wel ontbere;

Vergeet Curace slechts, verkiest in plaats Valere,

Zo raakt gy buiten angst, dat een Romeinschen dolk

Uw vrijer treffen mag ter dood by 's vyands volk:

Dus werd u Alba vreemd, en werd geheel voor Romen,

En hebt in 's vyands heir voor niemand meêr te schromen.

Camilla.

Ei, geef my raad, die niet zo schandig is voor my,

Op dat myn kwaal hier na noch niet veel kwader zy,

Al is myn droefheid groot, al schynt die onverduldig,

Ik ly die liever noch dan dat men my beschuldig.

Julia.

Hoe, houd gy 't wysselyk verkiezen, dan voor kwaad?

Camilla.

Hoe, trouweloos te zyn, is dat een wyze daad?

Julia.

Wat is 'er toch dat u kan met een vyand knoopen?

Camilla.

Een vast gezwooren eed, wie kan die, zegt, ontsloopen?

Julia.

Dien eed is niet, hy is een vyand van den Staat.

Camilla.

Nochtans hy blyft myn vriend, ik ben hem trouw, wat raad?

Julia.

Vergeefs verbergt gy my, een zaak die my zo klaar is,

Uw doen is my bekent, uw handel openbaar is

Ik zag noch gisteren Valere by u staan,

En zulk een goet onthaal als gy hem hebt gedaan,

Maakt dat hy wederom wat goeds van u mag hoopen,

En dat uw hert, uw min, en gunst zyn voor hem open.

Camilla.

Dat gist'ren ik met hem wat praaten, en dat hy

Van my niet kwaalyk wierd onthaald, en bleef me by,

En dat ik blyder was, wil daar niet uitbesluiten

Dan tot zyn achterdeel, myn vreugd die kwam van buiten.

Een ander de oorzaak was van myne vrolykheid;

Een ander in myn hert en in myn zinnen leit:

Maar op dat gy het weet wat dat my heeft bewoogen,

Ik zal 't u zeggen, hoor: zo lang als deez' myn oogen

Noch open staan; zo lang als ik myn adem schep;

Zo lang als ik myn ziel, myn magt, en zinnen heb,

Zal ik Curaces, en voor niemand anders weezen,

Hy zal 't geduurig zyn. gelyk hy 't was voor dezen;

En myn genegentheid tot hem is veel tegroot,

Dat ik gedoogen zouw dat men my met dat snood

Verwyt belaaden zou dat ik myn eed niet achten,

Veel min dat andere bezitten myn gedachten.

Een maand of drie daar naar als broeder eerst door de echt,

In volle vrengden, met zyn zuster wierd geheent,

Gy weet dat, Julia. hy kreeg van myn heer vader

Het woord dat ik zyn vrouw zou zyn; wy bei te gader

Vast waren wel vernoegt; maar laas! dien eigen dag

Ons beide in vrolykheid, en beide in traanen zag.

Dien dag gelukkig was, en ongelukkig mede:

Dien dag, verëenden ons, maar deelden onze steden:

Gelyk beslooten wierd ons houwlyk, en den stryd:

Zo dra ons hope kwam zo waaren wy die kwyt:

Dien eigen stond, die ons kwam 't al in al belooven,

Kwam op die zelve stond ons alles weder rooven,

En maakte ons haaters en gelieven te gelyk:

En van ons ongenugt zag yder een de blyk,

Wat wierp hy niet al uit, wie ging hy niet vervloeken,

En wat en wou hy niet uit ongeduld verzoeken,

En wat een traanenvloed uit bei myn oogen kwam:

Ik zwyg 't, gy weet hoe ik, en hy zyn afscheid nam:

Gy hebt daar naa gezien de ontroering van myn zinnen.

Gy weet myn wenschen tot de vrede, en die te minnen

Is al myn lust en vreugd, en wat al traanen ik

Gestort heb en gestrooit op yder oogenblik;

Dan voor myn vaderland, en dan voor myn beminde:

Ten lesten, als myn hoop geen uitkomst meêr kon vinden.

Als ik was t' einden raad, nam ik myn toevlucht tot

't Voorzeggen van een geest, of wel tot eenig god.

Hoor, of 't geen gist'ren my voor godspraak is gegeven,

Niet zo veel in zich heeft dat ik in hoop mag leeven?

Dien Griek, die zo vermaard nu over zo veel jaar

Woond aan de buitenpoort, die grooten konstenaar,

Die nimmer menschenkind bevonden heeft op logen,

En wien dat de inspraak gods noch nimmer heeft bedrogen,

Hy, die 't schier alles weet, beloofden my het end,

Door deze regelen, van alle myn ellend.

De staat van Alba en van Romen

Wat onverwachts zal overkoomen;

De vrede staat al voor de poort

En uw gebeden zyn gehoort:

Gy zult met uwen uitgeleezen

Curace haast verenigd weezen,

Ja zo, dat in der eeuwigheid

Uniemand vun malkand'ren scheid.

Ik zetten vast op dit voorzeggen myn vertrouwen,

En hoopten heden dat we in vreden komen zouwen,

Door deez' beloften was myn bloed zo zeer ontroerd,

En myn gedachten, en verstand zo wyt gevoerd

Van myn gemoed, dat ik niet wist of al myn zinnen

Die waaren op de loop, ja 'k twyffel of die binnen,

Of buiten mogten zyn, ei, oordeel zelfs eens hoe,

In deez' gelegentheid, ik weezen mogt te moê?

Juist op dien zelfden tyd Valere my kwam plaagen,

En, tegen zyn gewoonte, hy kon my niet mishaagen,

Hy sprak my aan van min, en 't was my geen verdriet,

't Geen dat ik met hem sprak, dat wist ik zelver niet,

En ik en kon hem niet mispryzen noch verachten,

Curace was 't zo 'k docht, myn zinnen en gedachten

Die zagen maar op hem; ik zag Valeer wel aan,

Doch beelde me in ik zag Curace voor my staan,

My docht 't was al van vreugd en liefden dat ik hoorden,

Van min, en trouwigheid dat waaren al myn woorden.

Van daag is 't vast gesteld, men zal een veldslag slaan,

Men zei 't my gisteren, maar kon het niet verstaan,

Want zulk een bloed'ge maar en vond by my geen stede,

Betoverd door 't gepeins van bruiloft en van vrede,

Die hoope van die vreugd bezat my te eenemaal:

Deez' nacht die heeft verjaagd dit aangenaam gedwaal,

'k Heb anders niet gezien dan schrikkelyke droomen;

Niets is my in den slaap dan bloedig voorgekoomen,

Dit grouwelyk gedroom dat heeft my deze nacht

Van vreugd beroofd, en wêer een nieuwe schrik gebragt.

'k Heb niet dan bloed gezien, dan moorden, kryten, kermen;

En alles overhoop, O goôn, wil ons erbermen!

Een spook vertoonden zich dat daad'lyk nam de vlucht,

En 't heeft verscheidemaal zeer deerelyk gezucht,

Dat ik het hooren kost. Och hemel! wat wil 't zeggen?

Julia.

Men moet een kwaade droom steeds averechts uitleggen,

En hoopen 't best daar van; want kwaad beduit hier goed.

Den hemel toond u hulp; vertrouwt en hebt maar moed.

Camilla.

Ik zalze zo verstaan, gelyk ik 't gaeren zien zou,

En hoopen of misschien den Hemel by stand biên wou,

Maar of ik 't anders wensch, een yder spreekt van slaan.

En niemand praat van vreê, myn hoopen is gedaan.

Julia.

Een veldslag maakt wel vreê, dats 't eind veeltyds, van' t vechten.

Camilla.

Dat eeuwig duur het kwaad, zo dit de twist moet slechten,

Zo Romen onder leid of Alba, zo besluit,

Dat gy myn bruigom nooit zult worden lief, uw bruit

Haar ziel, hoe zeer ze ook is met liefden ingenomen,

Geen overwinner ooit, of slaaf begeert van Romen.

Maar wie of ginder komt? ik schrik wat is 't een spook?

Zyt gy Curace of niet? bedriegt myn oog myn ook?

Derde tooneel.

Curace, Camilla, Julia.

Curace.

UW oog bedriegt u niet, Camilla, zie hier komen,

Die noch verwinner, noch geen slaaf en is van Romen,

En vreest niet van te zien verkleurt en rood myn hand,

Of van het Roomsche bloed, of 't prangen van haar band;

Ik wist wel dat gy de eer met Romen zoud beminnen,

Myn jok verachten, of benyden my verwinnen;

Ik docht wel, 't ging met u gelyk het ging met my,

Ik vreesde voor de winst, en voor de slaaverny.

Camilla.

Curace 'k heb genoeg, houd op; ik raâ de reste

Zeer licht, ik weet het wel, gy vlucht ten lange leste

Uit zulk een zwaare stryd, die u den stryd aandoed,

En gyontwykt den kryg, die krygt met uw gemoed.

Uw hert my toegewyd, op dat gy 't my meugt hou we

En om my trouw te zyn, zyn staat is ongetrouwe.

Dat eigen minnend hert onsteeld zyn vaderland,

De krachten van uw erm, en hulpe van uw hand.

Laat and're zien op eer en naam, en dit mispryzen

Dat gy te groot een min uw liefste woud bewyzen:

Camilla moet nochtans al pryzen wat gy doet;

Hoe meêr u liefden blykt, hoe mêer ze u minnen moet.

Het vaderland is veel; maar moet nu voor my wyken:

Hoe meêr ge om my verlaat, hoe meêr ge uw min doet blyken.

Maar heeft myn vader u gezien? heeft hy geduld

Dat gy u in zyn huis aldus verschuilen zult?

En heeft myn Vader u ook in zyn huis zien komen?

En toen hy u eerst zag, hoe heeft hy 't opgenoomen?

Of hy den Staat niet meêr dan zyn geslacht bemind?

En heeft hy Romen niet veel liever dan zyn kind;

En gaat ons vreugd al vast? de hemel wil ons kroone.

Hoe heeft hy u onthaald, als vyand of als zoone?

Curace.

Hy heeft my blydelyk onthaald, gelyk zyn zoon,

Hy hiet my wellekoom, heeft my de hand geboôn,

En zyn genegen hart, gesprooken als een vader.

Maar hy ontfing my niet gelyk een landverraader,

Onwaardig van deeze eer, om in zyn huis te treên;

Want ik heb Alba niet verhaten, neen, ô neen!

Ik heb myn eer ook lief, al lief ik ook Camille,

En ik myn leeven zouw veel eer verliezen wille

Dan een van twee, want ik zo trouwen landzaad zy

Als minnaar: 'k zucht voor u, als ik voor Alba stry.

En duurde noch den kryg, 'k zou noch voor Alba vechten:

Maar zuchten ook om u. 'k zou staan met onze knechten

In 't heir, hoewel myn ziel 't heel anders wenst, indien

't Noch oorlog was, en zou het staal aan Romen biên;

Maar de oorlog is ten eind, de steden hebben vreede,

Waar door ik onbeschroomd vry in uw huis mag treeden.

Camilla.

Is 't vreê? 'k geloof het niet, geef van u zeggen blyk.

Julia.

Camilla geef geloof aan 't geen dat is, gelyk

Degodspraak heeft gespeld. Maar zeg ons, door wat reden,

In plaatze van te slaan, beslootenze de vrede?

Curace.

O goôn! wie had't gelooft! het krygsvolk was aan't gaan,

En waaren altemaal gereet een slag te slaan.

De heiren allebei vast trokken even moedig;

Men vreesde voor geen stryd, al scheen die wreed en bloedig.

Elk een was even graag tot vechten; en bereid

Tot sterven, liever als te wyken: men verbeid

Maar op 't gebod, en 't woord des veldheers, om te treffen,

Als juist ons overste dus kwam zyn stem verheffen

In 't voorste lid, en roept den Roomsche Koning toe,

Dat hy wat zeggen wou; men hoord hem straks; wel hoe!

Hoe zyn wy dus ontzind, sprak hy, ô Roomsche mannen?

Waartoe de spiets geveld? waar toe den boog gespannen?

Waar toe het zwaard gebruikt? wat droes heeft ons verleid

Dat wy dus zyn verwoed, 't is enk'le dulligheid;

Steek 't zwaard in zyne scheê, dit vechten zal ons rouwen

Wy zyn maar een geslacht, ons dochters zyn uw vrouwen

En de echt heeft ons gevoegt zo dik maals t'zaam, dat wy

Geen kind'ren krygen schier, die niet uw neef en zy;

En wy zyn ook een bloed, een volk, maar in twee steden,

Waar toe met borgerkryg malkand'ren dan bestreden?

Daar zelfs die overwind de nederlaag betreurd?

Waarom ons ingewand, ons eigenzelfs verscheurd?

Waar beide ons vyanden, gemeenen en byzond'ren?

Om lachchen, en waar van ons buuren haar verwond'ren?

Wy hebben vyanden die wachten naar den tyd

Met vreugden, dat zy zien hoe uitvalt dezen stryd.

Wie van ons boven leid, die zullen zy bevechten,

En zullen dat gebied met haare wallen slechten;

Als een maar van ons bei verflagen werd, dan is

Den overwinnaar maar voor haar tot roof, gewis

Zy sleepen die licht weg, die moede, en half geslagen,

En zwak is, en van wie de winst heeft weggedraagen.

Den bondgenood, de hulp, die trouw was in den nood,

En 't kwaarst is, dat men zich daar zelfs heeft van ontbloot:

Ons scheuring lang genoeg haar heeft gestrekt tot voordeel;

Dat wy ons heir en kracht t'zaam voegen, want ik oordeel

Dat het de tyd vereist, op dat we onz' vyand slaan,

Veel liever dan dat wy dus op malkand'ren gaan;

Versmooren wy 't geschil, en laten wy vergeeten

Al 't geen 'er is geschied, 't zy al in 't vuur gesmeeten:

Het geen ons bloed ontsteekt, 't is maar een beuzeling,

Een yd'le kleinheid, en een stecht verganklyk ding,

Dat ons eerst stryden deê: en dat nu bloedverwanten

Zo braave krygers maakt, en tegens een doet kanten

Wat dat van wederzyds word mann'lyk voortgebragt:

De broêr vervolgd zyn broêr, en yder zyn geslacht.

En wy1 nu de eerzucht 't hart van bei deze oorlogslieden

Bezit, wie dat van tweên den and'ren zal gebieden,

Zo kan men lichtelyk, waar toe dus zeer gewoed,

't Geschil verëenigen, door vry veel minder bloed

Te storren, laaten wy elk uit ons volk verkiezen

Een troup, en wie dat zal in dit gevecht verliezen,

Dat die het heel verliez'; laat maar een zeker tal

Van beide zyden slaan. en wie dat winnen zal

Behouden zal 't gebied; en wie zal zyn verslagen

Dat hy gewilliglyk 't gebied des winners draage;

Dat hy zyn onderdaan, maar nimmer werde slaaf;

En dat men haar regeer en heerscht, gelyk zo braaf

En wakk're krygers voegt, ook zonder haar te drukken

Met schanden, smaad, of tol, of and're zwaarder stukken,

Dan dat zy over al staan onder 's winner vaan,

En dat zy neffens hem als medeborgers gaan,

En dragen de eigen last, doch onder 's winners wetten,

Daar zy gewilliglyk haar onder zullen zetten,

Dus werden bei gelyk ons Staten een gebied.

Hier zweeg hy, yder zucht van vreugden: en beziet

Des vyands benden aan, men ziet een goede kennis,

Een broêr, een neef een vriend,verbaast dat hy tot schennis

En op zyn naaste bloed zyn zwaard getogen had,

Een yder wraakt 't gevecht, en bid den hemel, dat

Dien voorslag voortgang heb, men komt in naarder reder.

Men neemt den voorslag aan: men sluit gewenscht de vreden:

Doch onder dit besprek, dat drie van elke zy

Men uitkiest om te slaan voor allen, elk is bly

Dat de oorlog daar meê eind; ons Vorsten hebben beiden

Genomen weinig tyds; en zyn van een gescheiden,

Den uwen naar den Raadt, den onzen naar zyn tent.

Julia.

Den hemel zy geloofd die ons deze uitkomst zend

Dus onverwagt, hy heeft verhoord al ons gebeden.

Camilla.

O goôn! wat vind ik al genoegen in uw reden?

Curace.

Dit is 't gemeen besluit, dat in twee uuren tyd

Ten langsten, drie van ons, met drie van u, den stryd

Beginnen; drie en drie alkenig zullen vechten,

Diezullen onder haar 't geschil alleen beslechten:

Haar lot zy 't ons, haar winst ons eenen Koning geeft:

Terwyl men niemand noch uit 't heir verkooren heeft,

Zo staat het yder vry by u of ons te komen:

In Romen is ons heir, en in ons heir is Romen,

Men mag nu vrijelyk tot bei de legers gaan,

Een yder spreek zyn vriend of oude kennis aan,

Vernieuw de maagschap weêr; wat my betreft, myn vlammen

My nemen deê den weg die uw drie broeders nammen.

En ik heb zulk geluk in myne min gehad,

Dat uwen Vader my belooft heeft vast, als dat

Ik morgen wettelyk u trouw tot myn genoegen:

Ik hoop gy uwen wil naar 's vaders wil zult voegen.

Camilla.

Een dochter het betaamd gehoorzaam zyn.

Curace.

Dat 's wel

Gezeid, kom zelfs, ontfang dit overzoet bevel,

't Welk 't oogmerk was van al myn wenschen en gebeden;

Myn opperste vermaak.

Camilla.

'k Zal daad'lyk binnen treden:

Doch om myn broêrs te zien, op dat ik uit haar mond,

Noch een maal hoor het geen ik straks van u verstond.

Julia.

Ga, ik ga onderwyl ter beêvaard en ter kerken,

Eu dank de Gôon voor u, en voor deez' wonderwerken.



Tweede bedryf.

Eerste tooneel.

Curace, Horace.

Curace.

ZO neemt dan Romen haar drie kampers op een plaats?

En buiten die, waar heeft haar Staat noch zulke maats,

De hooge stad verkiest u met uw broêrs voor allen;

Op dat u w zwaard bescherm 't gebied van haare wallen,

Een eenig huisgezin trots 't beste van ons land.

Wy stellen vast, als wy zien Romen in uw hand

Alleen, en dat men kiest de krachten van uw ermen,

Om 't Roomsch gebied daar door en Hoogheid te beschermen,

Dat buiten deze drie zulk geen Romein meêr is,

D'Horacens zyn 't alleen: die keur die kon gewis

Drie stammen te gelyk met heerlykheid vervullen,

Die de uwe nu alleen met zulk een glans gaat hullen;

Ja de eer die uwen stam hier door verkregen heeft,

Was waardig dat ze wierd van and're drie beleefd.

Doch aangezien het is tot uwent, dat myn zinnen

Al lang geplaatst zyn, waar my't luk, en waar myn minnen

Een vrouw verkooren heeft, een zuster uitgetroud,

Doet my het geen ik ben, en 't geen men van my houd,

En 't gene dat ik haast hoop onder u te weezen,

Deelachtig zyn deze eer: maar 'k heb een andre vreeze,

Wat anders doet dat ik voor u niet weezen ken;

En maakt dat ik die vreugd niet heel deelachtig ben,

Dat ik haar neêrlaag zie; dus ik voor Alba beeve.

Den oorlog heeft alreê u zulk een naam gegeeven,

Dat ik my vast verbeel dat Alba het verliest,

En dat den hemel u door zyn besluit verkiest,

Ik zie het al voorheen. ô Alba, smelt in tranen!

Ik tel my nu al reeds een van uw onderdanen.

Horace.

Ei, zorg voor Alba niet, maar Romen eêr beklaagd,

Wyl 't anderen verwerpt, en dat het haar behaagd

Ons juist te kiezen, 't is een blindigheid van Romen:

Het heeft veel keurs, en heeft het kwaatst daar uit genomen;

Mits 't in haar Ridderschap wel duizend and'ren had,

Die licht'lyk beter 't recht van haar beroemde stad

Beschermen zouden dan deze armen, en deez' dijen,

Zy heeft wel and'ren meêr, als wy juist met ons drijen,

Maar of my dezen kamp dreigd met een wisse dood;

Nochtans deez' keur en eer geeft aan myn ziel een groot

Genoegen, blaast my op hoogmoedig, 'k laat my voorstaan,

Ja, dat ik zal zeer licht, met de overwinning doorgaan,

Nu Romen haar geluk ons toevertroud, 'k heb moed,

Haar zaak is 't, die myn ziel wat goeds verhoopen doet;

Al ben ik weinig kloek, myn handen en myn ermen

Wat zwak, ik hoop nochtans zy zullen wel beschermen

Haar staat en stad: want nu verzekerd zich myn ziel

Van de overwinning vast: en of het anders viel

Ik tel my nimmermeêr een van uw onderdanen,

Ook hoe het gaat met my, ik zal noit Albaas vanen,

Verwinners van de wal, van Romen waaijen zien,

En uwen oppervoogd my nimmer zal gebiên,

Heeft Romen ons vertrouwt uw heerschappy en slaaten,

Ik zal haar hoop voldoen, of zal 'er 't leeven laaten,

Die overwinnen wil of sterven, zelden werd

Verwonnen, ik altans de hel en dood uittert,

Het scheelt my niet, ik derf den krygsgod zelf uitdaageu,

Een die wel sterven wil, en werd niet licht verslagen.

Noit werd ge, ô Romen! slaaf: ten zy den lesten snik

Verzekerd my 't verlies; zo lang een druppel ik

Laau bloeds houde in myn lyf, zo lang behoeft gy, Romen

Noch Albaas oversten, noch zyn gebied te schroomen.

Curace.

O goden! wat is dit? het geen myn vaderland

Begeerd, myn vriend'schap vreest. Horace moet van kant.

Myn neef, myn waarde vrind, myn zusters man, en broeder

Van myn verkooren min, en 't maagschap van myn moeder,

Haar zusters zoon is straks zyn lyf en leeven kwyt,

Of Alba haar gebied, en vryheid! harde stryd!

O goden moet ons volk haar stad nu overgeeven.

Zo dier, of koopen die voor zulk een waardig leven?

Wat kan myn wenschen zyn? want hoe het ook zal gaan

Gy of myn vaderland dat kost my meen'gen traan.

Horace.

Als ik voor 't vaderland, voor Romens hooge vesten

Myn bloed verstorten ga, en geef dit lyf ten besten,

En sterf zo voor myn stad, zoud gy dan noch myn dood

Beschreijen? neen! een hert dat edel is, genoot

Nooit meêr vermaak noch lust dan als het dus mogt sterven:

Ik wil wel om deze eer het licht en 't leeven derven.

Was glans volgt zulk een dood, en wat een heerlykheid!

Dies zulk een sterven nooit met reên kan zyn beschreid.

Wat my aangaat, ik wensch het waar zo ver gekomen,

Dat ik zo sterven mogt, 'k zou bly zyn, was 't dat Romen,

En onzen gantschen staat niet meêr gelegen was

Aan myne dood, dan aan myn winst, gy zoud my ras

Zien vliegen naar het graf.

Curace.

Laat toe dat uwe magen

(Al was 't schoon zo) uw dood en uw verlies bek laagen;

Want schoon men sterft zo braaf, de droef heid blyft alleen

De naaste vrienden by, zy blyven hier beneên

Betreurend' haar valies, terwyl gy stygt naar boven,

Daar al het hemels volk zal uwe sterfuur looven:

En de eer is heel voor u, de droefheid is voor haar;

Uw vrienden het verlies en smarten treft; voorwaar

Als me een als gy verliest, het is te veel verlooren.

Maar Flaviaan komt hier wat brengen, laat ons hooren:

En Alba dat heeft ook verkooren! zeg my wie!

Tweede tooneel.

Flaviaan, Curace, Horace.

Flaviaan.

IK kom u kundschap doen.

Curace.

Wie toch? welk zyn de drie?

Flaviaan.

Uw broeders beide, en gy.

Curace.

Wie?

Flaviaan.

Drie: en uit uw ouders:

Curace met zyn broêrs. Wel hoe! trekt gy uw schouders?

En schud gy 't hooft, wat 's dit! haagt u de boodschap niet?

Curace.

O ja! maar 'k wachten noit deze eer: dies ik verschiet.

Flaviaan.

Zal ik den Veldheer, die my heeft tot u gezonden;

Gaan zeggen dat ik u heb koel en traag gevonden,

Dat u deez' maar ontzet, en dat gy droevig ziet?

Dit droef en flaau onthaal doet ook dat ik verschiet.

Curace.

Zeg hem, dat my noch bloed noch zwagerschap zal konnen

Beletten, dat de drie Curaces ongeschonnen

Verdedigen 't gebied van Alba; en haar stad

Dus voor staan tegens drie Horaces; zeg hem dat.

Flaviaan.

Ach! tegens die! gy zegt my veel met luttel woorden.

Curace.

Laat ons een weinig rust, doch zegt hem 't geen gy hoorden.

Derde tooneel.

Curace, Horace.

Curace.

DAt hemel, aard, en hel, voortaan met al haar magt

Uitwerpen vuur en vlam, en dat met alle kracht.

De duivels en degoôn, de menschen en de heesten,

En de afgrond met haar volk, al de onderaardsche geesten

Ons komen op het lyf, en plaagen ons; ik zweer,

'k Acht al haar doen maar wind, te reek'nen by deze eer,

Diezeu, en my nu doen: hoe schrikkelyk, hoe yss'lyk,

Hoe grouwelyk, hoe wreed, hoe straf en hoe afgrysslyk

Dat de afgrond braaken kan haar gruw'len, 't is al niet

Te reekenen by de eer die u, en my geschied.

Horace

Het noodtlot, 't welk het perk van eere voor ons heden

Ontslooten heeft, reikt stof voor ons stant vastigheden;

En spand zyn krachten in, om zo een ongeval

Te vormen waar 't de moet van ons aan toetsen zal,

Gelyk het ons niet houd voor 't slechtste slag van lieden,

Zo doet het niet met ons, gelyk men ziet geschieden

Gemeenlyk aan 't gemeen: neen! 't ons wat grooters broud,

En toond zo dat het ons voor grootze zielen houd.

Te treeden in den stryd, tot welstant van een yder,

Met die men nimmermeêr voor dezen zag, en wyder

Zyn bloed en leeven op te geeven voor 't gemeen,

Is wel een deugd, maar die men vind by yder een.

Wel duizend en noch meêr die hebben 't lang voor dezen

Gedaan, en aan haar land deez' trouwigheid bewezen:

Voor 't vaderland zyn lyf te geeven en zyn bloed,

En voor 't gemeenebest te sterven, is zo zoet,

Dat yder een daar om zou loopen, kuipen, wenschen;

Maar voor 't gemeene best op te offren zulke menschen,

Die 'k als my zelfs bemin, en zoeken dood te slaan

Een ander eigen zelfs; een volk te tasten aan,

Dat zusters bruidegom, yrouws broêr en neef zal laaten

Voor haar in wapenen beschermen haare staaten:

Ons voegden deze band te breek en maar alleen,

Ons pasten maar dit doen, met niemand meer gemeen:

Ons naam en gloory zal in eeuwigheid niet sterven.

Ik kenden weinig die zo stout zyn, dat zy derven

Naar zulk een eere staan; dies gy gelooven meugt,

Dat yder een verbaast nu staröogd op onz' deugd.

Curace.

't Is zeker, onzen naam en zal nooit zyn vergeeten:

Zo lang de waereld staat zal yder van ons weeten.

De zaak is al te braaf, wy moeten zyn verheugd.

't Is waar wy zullen zyn de spiegels van de deugd,

Een wonder lyke deugd: maar de uw' dunkt my niet prys'lyk:

Zy lykt my wat te strat en schynt my al te afgryss'lyk.

Veel, zelfs het kloekste hert, verlieten zulk een pad

En weg tot de eeuwigheid, hoe kost'lyk dat me ook schat

Deze eer en dezen naam, het beter is in duister

Te leeven, dan zo dier te koopen dezen luister.

Ik twyffel of deze eer wel zulk een slag is waard.

't Is beter onbekend te zyn, dan dus vermaard.

Wat my aangaat 't is zo, ik derf het zelfs wel zeggen,

Gy hebt 't ook konnen zien, ik ging niet overleggen

Wat dat my stond te doen, myn pligt die volgden ik,

Myn maag noch zwagerschap, deê my geen oogenblik

Bedenken; en terwyl my Alba heeft genomen,

En dat ik werd van haar, zo veel als gy van Romen

Geächt, ik zal zo 'k hoop zo veel voor Alba doen

Als gy voor Romen zult; ik heb een hert zo koen

En kloek als 't uw; en 't zal zo moedig immers stryden

Als 't uwe, doch ik ben een mensch, ik moet 't belyden,

Ik zie dat al uw eer in 't storten van myn bloed

Bestaat, en al de myn' dat ik u dooden moet.

Een vriend, van wien ik heb een zuster uitverkoren,

Dat ik die moet verslaan; of dat ik ben verloren:

Hoewel ik niet verschrik, myn hert nochtans dat beeft.

En 't blyft noch even kloek, hoewel 't een grouwel heeft.

Het haat zyn eigen deugd: 'k heb met my zelts meêdogen,

Als ik myn staat aanschou, ben ik terstont bewogen:

Maar nimmer dat ik wensch om dezen stryd te ontgaan.

Deez' keur behaagd my, schoon zy my verbaast doet staan.

Ik min wel 't geen ik kryg, maar dat my werd benomen

Beklaag ik. Zo der werd een groote deugd van Romen

Begeerd, dank ik de goôn, ik geen Romein en zy,

Op dat de mensch'lykheid my blyf gestadig by.

Horace.

En gy zyt geen Romein, doch wilt voor my niet wyken,

Zo gv my zyt gelyk, zo doet dat beter blyken.

Weet een rechtschape deugd, daar ik meê herwaarts kom,

Mengt geen flaauhertigheid met kloekheid, 'k zie niet om

Als gy, op de eerste treê, in 't perk van roem en eere;

Gy woud wel eer gy kwaamt, dat gy al waart aan 't keeren

Het ongeval ons dreigd, 't is waar, met zwaar verdriet,

Ik zie het komen, maar daarom verschrik ik niet.

't Zy tegens wie het zy, het vaderland myn degen

My last te trekken, en ik ga het vrolyk tegen,

Ja blindelings, en de eer van zulk gebod, dat moet

Verdooven alle schrik en stremming in het bloed.

Wanncer het vaderland heeft iemands hand van nooden.

En die bepeinst dat eerst, doet wel zyn pligt, maar bloode;

Al wenscht hy naar deze eer, hy krygtze, doch met schand,

Dit heilig recht verschoond noch lief, noch bloedverwant.

Ik overdenk nu niets, myn armen zyn van Romen

Verkoren: met een vreugd, zo ernstig en volkomen;

Als ik de zuster heb genomen tot een vrouw,

Zal ik den broeder slaan, op dat ik u niet zouw

Verdrietig vallen meêr; met alle deze reden,

Die overtollig zyn, zo worden ze afgesneden.

Nu Alba u verkiest, nu ken ik u niet meêr.

Curace.

Curace kend u noch, dat doet hem dapper zeer,

Dat snyd hem door het hert, maar nimmermeêr ik kenden

Deez' ruuwe deugd in u noch niet: nu onze el lenden

Staan op den hoogste trap, zo, bid ik, staâ my toe,

Dat ik uw deugden loof, doch niet het zelfde doe.

Horace.

Neen, pryst ged wonge niet, Albaner, myne deugden:

En aangezien gy vind in 't klaagen meerder vreugden,

Zo laat ik u... zie nu myn zuster komt daar aan,

Op dat zy haar met u bek laagen mag; wy gaan

Weêrom naar deuwe toe: en haar gemoed voorhouwe,

Dat zy gedenkt wie ze is, en dat zy is myn vrouwe;

En dat zy evenwel, al stierf ik door uw hand,

U liefheb, dat zy niets uitwerkt tot Romens schand.

Vierde tooneel.

Horace, Camilla, Curace.

Horace.

MEn acht Curace hoog, ô zuster! weet gy 't wel?

Camilla.

Myn hoop en myn geluk veranderd, laas! zo snel!

Horace.

Ei! wapen u met deugd en met stantvastigheid;

Toon dat gy zyt myn bloed. Ei, waarom doch geschreid?

Zo hy naar myne dood weêrom keerd als verwinner,

Ontfangt hem als uw neef, uw bloed verwant en minner,

Niet als een moorder, die uw broeder heeft vermoord:

Maar, als een Edelman, die doet al 't geen behoord:

En die zyn vaderland wel diend, en weet te toonen

Aan yder, dat hy wel verdiend by u te woonen,

Om u wen man te zyn; en heet hem wellekom

Als of ik by u was; doch uwen bruidegom

Geen haat draagd, als hy my den doodsteek heeft gegeven.

Voltrek uw houw'lyk vry als of ik was in 't leeven:

Maar zo het ook gebeurd, dat hy komt door dit staal

Te sneuvelen, doet ook myn winst het zelfde omhaal;

Ontfang my dan weerom voor 's vaderlands verwinner,

Noch nimmer my verwyt de dood van u wen minoner.

Uw tranen rollen neer, uw hart zie 'k, is onzet,

Uw ziel die is ontroerd, ga heenen, zuster, met

Uw bruidegom uw lot en ongeval beklaagen;

Vervloekt het noodlot vry, en de uuren en deez' dagen:

De hemel, aard, en hel, en goden meê vervloekt,

Ja vloek vry vloek op vloek, op al daar gy 't op zoekt,

Maar laat het eind der stryd het eind zyn van uw klaagen,

Denkt dan geen meêr aan haar die zyn in't veld verslagen,

'k Laat u een oogenblik, niet langer, by haar staan,

Dan zullen wy, daar de eer ons roept, tezamen gaan.

Vyede tooneel.

Camilla, Curace.

Camilla.

ZUlt gy daar gaan, myn ziel, en deze bloedige eere

Zoud gy die, met 't verlies van al uw heil, begeere?

Curace.

Helaas! hoe dat het gaat, Curace moet van kant,

Of sterven van verdriet, of van uw broeders hand.

Ik gaâ, als of ik ging ter slachtbank, naar deze eere:

'k Vervloeke duizendmaal men my zo groot waardeere.

Ik haat die manlykheid die Alba ziet in my.

Myn hoopelooze min, werd in een raazerny

Verkeerd, zy schaamt zich niets, en groeid tot groote zonden.

Ik ran de goden aan en laat niets ongeschonden.

Dan d'hemel, dan de hel die hebben 't my gedaan,

'k Beklaag u neffens my; nochtans ik moet 'er gaan.

Camilla

Ik ken u beter, neen, gy zult u laaten zeggen,

Gy wilt zelfs dat ik bid, op dat gy dus meugt leggen

De schult op myn gebod, en dat die werd verschoond

Op myne min, want gy hebt menigmaal getoond

Uw trouwheid aan uw land, waar door gy hebt verworven

Een wyd beroemden naam, die noit zal zyn verstorven.

Gy hebt voor Alba vaak, en voor haar staat gestaan,

Gelyk gy schuldig waard, en hebt voor haar gedaan

Dat helden schrik ken deê, en u zo kloek gedraagen

Dat niemand onder u zo veel 'er heeft verslagen,

Uw naam is zo vermaard dat daar niets aan ou tbreekt,

Duld dat een ander maakt ook dat men van hem spreekt.

Curace.

Hoe! zou ik aan staan zien, en zou ik dit gedoogen,

Dat and're pronken met een eere voor myn oogen,

Die my was toebereid? of dat my 't vaderland

Verweet, zo 'k had gestreên wy waaren noit vermand?

Dat ik met zulk een schand besluite zo veel daaden!

En dat ik door de min my zelven heb verraaden?

Neen, Alba, naar deze eer, het zy ook hoe het zy,

Gy niet verliezen zult, noch winnen dan door my.

Gy hebt al uw geluk gesteld in onze handen;

Met eer ik leeven zal, of sterven zonder schanden.

Camilla.

Wel, weet gy wel, myn lief, wanneer gy my verlaat,

Dat gy zy: trouweloos, en dat gy my verraad?

Curace.

De trouw die ik u zwoer, bewaar ik ongeschonden,

Doch ik ben aan myn land, meêr dan aan u, verbonden.

Camilla.

Maar zult gy om uw land, u zelf berooven van

Een zwager die gy mind, uw zuster van een man?

Curace.

Zulks wil ons ongeluk, die naamen straks verlooren

Haar zoetigheid en smaak, zo dra wy zyn verkooren.

Camilla.

Gy gaat, op dat gy zoud myn lieve broeder doôn,

Helaas! en eischt daar my, zyn zuster, voor tot loon.

Curace.

Men moet dit altemaal nu stellen uit de zinnen.

Al wat ik kan, dat is u zonder hoop beminnen.

Gy weend, myn waarde ziel!

Camilla.

Zou 'k niet, 't hart my begeeft,

Nu ge ongevoelig my de reên tot sterven geeft

Den hemel, die my op een bruiloftsdag deê hoopen,

Sluit haare gunst voor my, en doet een graf my open.

Uw hert is al te wreed, dat na geen kermen hoord,

En zeid dat het my mind, terwyl het my vermoord.

Curace.

De traanen van een lief, wat zyn die van vermoogen.

Wat is 'er al gwelts in uw bekoorlyke oogen,

Verzien met zulk een kracht myn hert, op dit gezicht,

Werd klein en flaau, het denkt noch nauwlyks op zyn pligt.

Ei, wil myn eer niet meêr met uw geween bestryden:

Maak dat myn deugden doch, ik bid, geen schipbreuklyden

Door uw geschrei, ik voel zy loopen al gevaar

Ach! tegens zulk een min ik nau myn eer bewaar:

Hoe meêr ik ben uw lief, hoe min ik ben Curace

Hoe meêr ik uw bemin, hoe meêr ik schroom Horace.

Ik ben verz wakt toen ik de vriendschap overwon,

Doen maag noch zwagerschap my niet weêrhouden kon.

Hoe kan ik nu bestaan. myn min en medelyden,

Met u, gelykelyk, myn deugden komt bestryden.

Ga, ga verlaat my nu, en my niet meêr voortaan

Bemind, en stort niet meêr, om mynent wil, een traan,

Op dat gy zwakker werd, zo wil ik u verstooren,

Ik beter nu my zelfs, en zal, spyt u wen tooren,

Beschermen dan uw min, op dat ik die verdien,

Zo haat ik u voortaan, ik mag u niet meêr zien.

Wreek u van zulk een man, en straft vry ongenaadig

Die u ondankbaar is, dus licht en ongestadig.

Gy haai noch niet, die u dat schelmstuk heeft gedaan,

Ik mag u niet meêr zien, en gy ziet my noch aan?

Ik zie u met verdriet, hoe kan ik u vermaken?

Ei, wat ontbreekt 'er noch nu ik myn trouw verzaake?

O straffe deugd in my gy kon geen weêrstand biên,

Ten zy eerst tot uw hulp een schelmstuk most geschiên!

Camilla.

Ei doet geen schelmstuk meêr, het kan u toch niet baaten,

Ik zweer u, by de goôn, in plaats van u te haaten,

Zal ik u meêr en meêr beminnen, ja gy zult

My liever zyn en waard, en om die zelve schuld:

Dus trouwloos als gy zyt, dus wreed en ongenadig;

En dus ondankbaar, en dus licht en ongestadig,

Zult gy de liefste zyn, en in myn herte staan,

Zo gy niet meerder tracht myn broeder dood te slaan.

Waarom zyn onze reên niet eenig, maar verscheiden?

'k Zoude u aanvoeren in de plaats van af te leiden,

Zo ik van Alba was, of gy van Romen waart:

Ik zweer u dat ik zou u reiken zelfs het zwaard,

Ik zou u porren zelfs, en u een moed inspreeken.

Ik zou u handelen, gelyk het heeft gebleken,

Als ik myu broeder deê; maar laes! och my! ik had

Geen oordeel doen ik flus zo vierig voor hem bad,

De wenschen dien ik flus zo yv' rig voor hem deden

Die waren tegens u. 'k zie hem weêr herwaarts treeden.

Wat droef heid, zo zyn vrouw niet meêr op hem vermag.

Zesde tooneel.

Curace, Sabina, Horace, Camillia.

Curace.

ZAbina, volg hem naar, och ja! O goden! ach!

Waar 't niet genoeg dat my Camille brak het harte,

Moest gy, ô zuster! noch verdubbelen myn smarte?

Haar traanen myn gemoed doorsnyden, en komt gy,

Of haar noch iets gebrak, en voegt 'et uwe by?

Gy breekt myn groots gemoed, en doet my angstig schroomen.

Sabina.

Myn broeder, neen, ik ben daar om niet hier gekomen,

Maar kom om dat gy wierd noch eens van my gekust,

En neem myn afscheid, stelt dus voorts uw hart gerust:

Uw bloed is al te vroom, vreest niet dat niet betaamen

En zou en schroom niet daar uw ziel zich af zou schaamen.

Indien dat een van tween doet wanken deze ellend,

Zo wierd gy noch voor man, noch gy voor broêr erkend.

Maar mag ik evenwel iets van u beiden bidden,

Gy weet wel dat ik vrouw of zuster da in 't midden,

Verhoor toch wat ik bid, uw zuster, en uw vrouw,

lk wil met eenen slag, ik wil met eenen houw

Af kappen alle schand, verdriet en alle zonden,

Ik bid u, hoort my maar, ik heb een weg gevonden,

Waar door gy lichtelyk malkanders haat verdiend,

Waar door tot vyand wierd den allerbesten vriend

Die iemand heeft gehad, dus kund gy beide uw naamen

Doen klinken door het land, en zonder u te schaamen,

Van dat een lieve vriend zyn zwager heeft vermoord,

Zyn broeder heeft gedood, ik bid, dat gy me hoord.

Zie hier den knoop alleen, en band, die u dus beiden

Te zamen bind en knoopt, gy zyt dan straks gescheiden

Als die niet meerder is; nu kom ontknoop dien strik,

En kapt dien band aan twee, dien knoop en band ben ik,

Dus krygt gy door myn dood een wettelyken tooren,

En voert zo beter uit waar toe gy zyt verkooren:

Gy zult, met meerder recht, na 't eereperk toe gaan,

En zult met minder schand', malkanderen verslaan.

Dus wil het yder een, daar help geen tegenspreeke,

Slaat een van tween my dood, dat de ander my dan wreeke

Dan zal 't zo vreemd niet zyn, dat gy elkâar bevecht,

Ten minsten een van tween die stryd met dubbel recht,

Om dat hy zal zyn vrouw of zyne zuster wreeken,

Die van haar broeders hand of man is dood gesteeken,

Maar hoe? gy zoud misschien bezoed'len dus uwe eer,

Indien iets anders noch u trekken deê 't geweer,

Dan de yver voor het land, nu zult gy licht'lyk denken

Dat dit uw roem en eer en grooren naam zal krenken;

Daar moet voor 't vaderland een zwager zyn geslacht;

Begint terstond dan werk, waar toe dus lang gewacht?

Begint gy hem zyn bloed te storte van zyn vrouwe,

En van zyn zulter gy, hem in het lyf te houwen,

En van Sabina zo begint deze offerhand,

Van beide uw lyf en ziel op te offeren aan 't land,

Want gy zyt vyanden door deze keur verscheiden:

Van Alba gy, en gy van Romen, ik van beiden;

Waar toe bewaard gy my, uw vyand? hoe, of moet

Ik rooken zien myn man of broeder van een bloed

Dat my zo waardig is? hoe zali tusschen beijen

Myn ziel bestieren, en den overleên beschreijen;

Terwyl ik, die verwint, heet welkom, zeg my, hoe

Dat ik de pligt van vrouw en zuster dan voldoe?

Neen, neen, tot dezen tyd Sabina niet zal leeven,

Myn dood die kom die voor van wie ze ook werd gegeeven,

Zo gy 't my weigerd, dan zal ik myn zelven doôn,

Wat let uw, helden, zeg, waarom van my gevloôn?

Ik weet de middelen om u daar toe te dwingen,

Als gy den stryd begint ik zal 'er tusschen springen,

En, of gy 't wilt of niet, de kling van een van bei,

Die raakt my dwars door 't lyf zo ik 't gevecht niet schei.

Curace.

Myn zuster!

Horace.

O myn vrouw!

Camilla.

Vaar voort, zy zyn bewogen.

Sabina.

Gy zucht bei zucht op zucht, de dood slaat u in de oogen,

Wat angst slaat u om 't hart, is dit het moedig paar,

Dat Albe en Romen keurd?

Curace.

'k Ben 't einde raads voorwaar?

Horace.

Myn vrouw, wat deed ik u? wat is 't? in welke zaake

Vertoorenden ik u, waarom gy zulk een wraake

Begeert van uwen man? wat heeft hy doch gedaan

Dat gy met al uw magt valt op zyn vroomheid aan?

Ten minsten weest te vreên dat gy die hebt bewogen

Ontzet en omgeroerd. en dat gy hebt vermogen

Een zucht uit zyne borst te trekken: verder lyd

Dat ik voltrekken mag dien overed'len stryd;

Die 'k niet verwenschen kan, al moetze my berouwen,

Gy maakt my wonderlyk. ô! overwaarde vrouwe,

Bemind uw man gestaâg als't hoord maar nimmermeêr

Belet noch haat zyn winst, zyn deugden en zyn eer.

Ga weg, wil my 't geluk niet twyffelachtig maaken.

Dit draalen jaagd my reeds de schaamte op bei de kaaken,

Ik bid, hou my niet op, dit staan strekt my tot schand,

Ei, duld toch dat ik sterf met eer voor 't vaderland,

Of dat ik eerlyk leef, gy kond my niet beletten.

Sabina.

't Is wel, maar vreest niet meêr, men komt u daar ontzetten.

Zevende tooneel.

Horace denvader, Horace denzoon, Curace, Sabina, Camilla.

Horace den ouden.

WAt 's dit, myn kinderen! denkt gy om minnebrand?

Verk wist gy dus uw tyd met vrouwen? wat een schand!

Die straks zult zo veel bloed verplengen, staat verslaagen

Op deze druppelen brak waters? wykt, laat klaagen,

Laat weenen deze alleen, haar traanen, zie ik wel,

Vermogen veel by u: ten lesten vrees ik. zel

Het kermen van die twee uw vroomigheid verzwakken,

En doen dien hoogen moed tot schanden nederzakken.

Wykt, wykt. myn kinderen, ik ben met u beducht;

Geen schild u voor deez' bui kan dekken: neemt de vlucht.

Sabina.

Vreest niet van haar, zy zyn, in spyt van onze klagten

En kermen, al het geen gy wenschen zoud, en wachten

Van zwager of van zoon, indien dat ons geween

Haar iets vermurwen kon, zo gingen wy niet heen.

Kom, zuster laat ons gaan, stort niet vergeefs uw tranen,

Daar hoop geen paaden kend daar moet de wanhoop baanen.

En openen een weg alleen in zulk een nood.

Gaat, wolven, gaat ten stryd, wy gaan dus naar de dood.

Achtste tooneel.

Horace den ouden, Horace den zoon, Curace.

Horace de zoon.

IK bid u, vader, hou die vrouwen, wil beletten

Dat zy niet verder gaan, laat wel de poort bezetten,

Want zo men haar liet gaan, zy mogten alle bei

Ons komen steuren met haar kermen en geschrei,

En 't geen zy by ons zyn, met recht zou doen vermoeden

Dat zulks besteeken was: dies zyt wel op uw hoede;

Want geen bedrog of list die twee ontbreeken zal.

Horace den ouden.

Die zorg neem ik op my, gaat been, men wagt u al.

Uw broeders zyn al weg, en lang voor heen getreeden,

Wat toeft gy bei, gaat voort.

Curace.

Helaas! met wat voor reden

Spreek ik u aan? en ach! wat asscheid neem ik nu?

Horace den ouden.

Ei, maak my niet bedroefd! Helaas! hoe kan ik u

Vertroosten, daar myn tong my weigerd om te sprecken:

Ach! als ik op u zie, myn hert in tween wil breeken.

Dit afscheid perst my zelfs de traanen in 't gezicht

Beveel uw zaak de goôn, maar gaat, en doet uw pligt,

Treed naden kamp, en wacht daar de uit komst af van boven

Den zegen komt alleen van daar, wy moeten 't loven,

Wat van den hemel komt. ga heen, elk doe zyn best.

Toon u als helden, en beveel de goôn de rest,

't Geen zy besluiten is onmooglyk om te ontvluchten.

Zy gaan daar heen daar ik haar vol ge met myn zuchten.



Derde bedryf.

Eerste tooneel.

Sabina, Julia.

Sabina.

WEl, Julia, is 't reeds beschikt, wat komt ge ons brengen?

De moord van broêrs of man? of wil 't geen god gehengen

Dat iemant overblyft, spreek, zyn zy al vermoord?

Ei zeg, wie leefd 'er noch? of zyn zy nu al voort?

Wie wind 'er toch. of zyn zy alle zes al lyken?

Zo zal ik met geen schrik den overwinner kyken,

En gruw'len van zyn hand, geverwt van 't waarde bloed,

Zeg op, wie is 'er dood? die ik beweenen moet,

Betreuren haar verlies en staatig rou gaan draagen?

O rou, die eeuwig duurd! het zyn myn naaste maagen!

Julia.

Hoe, weet gy nergens van het geen 'er is geschied?

Sabina.

Dat ik het niet en weet, verwonderd u des niet.

U is licht onbewust, dat, als me ons niet kon stillen,

Noch paaijen, van dit huis voor my, en voor Camille

Een kerker is gemaakt, men sluit ons bei hier in,

En men vertrouwt ons niet by iemant van 't gezin:

O Julia! men vreest onz' traanen, en onz' weenen,

Ten waar dat had geweest, wy waaren bei lang heenen

In 't midden van 't gevecht, wy waaren tusschen bei

Haar degens lang geweest, misschien of ons geschrei,

En traanen had by 't volk, en heiren wat vermogen,

En al de benden, en de krygers wat bewogen,

Meêdoogentlyk een oog op ons verdriet te staan,

Wie weet hoe dat het dan daar na had mogen gaan.

Julia.

Zo een verdrietig doen en was 'er niet van nooden,

Het kampen wierd genoeg van haar belet.

Sabina.

O goden!

Julia.

Zo haast verscheenen zy niet voor het volk in 't veld,

Of 't een en 't ander heir was schrikkelyk ontsteld:

Men hoorde eerlt een gedruis, de knechten straks beweezen,

En ruiters, datze in 't minst deez' keure niet en preezen,

Aanschouwende een geslacht gewapend voor haar staan,

En broederen bereid malkand'ren te verslaan;

De legers staan ontzet, een yder is be woogen,

Die werd van schrik bevat, en die van mededogen;

Die staat verbaast en kykt van zulk een raazerny,

En yver tot zyn Staat, in twyfel of het zy.

Of dulheid of beleid, die is 'er af verwonderd,

Een ander wederom haar naam uitroept en donderd,

En pryst tot aan de lucht haar deugd en vroomigheid;

En looft dit stout bestaan, die weêr heel anders zeid,

En noemtze gruuwelyk en wreeder noch als tygers,

En dat geen mensch ooit zag afgrysselyker krygers.

In alle dit gewoel men hoord maar eenen praat,

Men spreekt alleens, dien kamp haar niet wel aan en slaat:

Men geeft de hoosden schuld, een yder neemt mishaagen

Dat zy verkooren zyn en niemand kan verdraagen,

Een stryd zo gruuwelyk, men schreeuwd, men roept ga voort

Schei, schei, de broêrs, op dat haar vechten werd gehoort.

Sabina.

O groote goôn! wat zal ik u ten offer brengen!

Hoe zal ik stierenbloed straks in uw tempels plengen!

Hoe groot is nu myn schuld, gy hebt my, goôn! verhoord.

Julia.

Neen, neen, Sabina, neen gy hebt noch rechtevoort,

Niet als gy 't gaeren had, maar hebt nu min te schroomen:

En hoop dat meêr geluks na dit begin zal komen,

Want daar blyft noch genoeg. dat gy bek laagen meugt

En vreezen, neen! het is noch geen volkomen vreugt;

Men wil haar, doch vergeefs, van dit gevaar bevryden,

Maar ziet, dat edel bloed wil tienmaal liever lyden

Te sterven duizendmaal, als tot haar heil verstaan;

Die eer en deze keur die staat haar hooger aan;

En die betoverd zo haar hert, dat zy haar achten

Verminderd, dat men haar beweend; met alle klagten

En kermen lachchen zy, en neemen 't op voor smaat

En spyt. als iemand hem met haar erbermen gaat.

Dat d'heiren zyn onsteld daar over zy haar schaamen,

De ontroernis van al 't volk bezoeteld haare namen.

Zy zullen liever bei de legers tegen gaan,

En liever tegens al de bende en ridders slaan,

En sterven door die hand, die haar heeft willen scheiden,

Als laaten al die eer, die haar dien stryd bereiden.

Sabina.

Haar hert van staal dat blyft hertnekkig noch daar naar.

Julia.

Ja, maar aan de andre zy de legers beide gaar

In oproer raaken, en men hoord van bei de zyden,

Gelyk in eenen stond, haar roepen, laat ons stryden:

t' Sa, mannen, aan 't geweer, of kiest ons and ren uit,

Dit is te gruuwelyk, elk schreeuwt 'er overluit;

Wy willen zelver slaan, zo deze moeten vechten,

Me ontziet de hoofden niet, die kunnen dit niet rechten,

Men hoord haar woorden niet, haar magt en heeft geen magt;

Men noch haar dreigen noch haar smeeken niet en acht.

Den Koning zelfs die staat verbaast, en doet zyn beste,

Dat hy den operoer stil of neêrzet, en ten lesten

Zo roept hy yverig; myn lieve vrienden. wilt

Me een weinig hooren maar, ik bid u om wat stilt;

Een yders bloed. zeid hy. ontsteekt en raakt aan 't kooken,

De vreden is gemaakt, waarom die weêr gebrooken?

Mishaagd u deze keur? kom laat ons gaan om raad

By goden, vraagen haar wat haar behaagd, en laat

Ons hooren of zy wel 't verand'ren zullen pryzen,

En volgen wy dan naar het geen dat zy ons wyzen,

Of door een voglevlucht, of in het ingewand

Van eenen offerstier, of naar een offerhand

Door waare wiglery; kom, gaan wy tot de goden,

En onderwerpen ons gewillig haar geboden;

Kom hooren wy haar dan en houden ons voort stil

Wie zal zo spoorloos zyn, die zich niet voor haar wil

Zal buigen! en wie zal de hemelen bestrijen!

Hy zweeg, en 't geen hy sprak dat scheenen toverijen.

De kampers alle zes, die steeken haar geweer

Gelykelyken op, dien dommen lust tot eer

Hoe blind die ook mag zyn, ontziet noch haare goden,

En volgd naar Tullus raad, en hoord naar zyn geboden,

Het zy dan dat het was een inval van 't gemoed.

Of een godzaal'gen schrik, of dat 't iets anders doet,

De Albanen hooren hem gelyk de Roomsone benden,

Als of zy beide alreê hem voor haar Koning kenden.

Wat dat het weezen zal dat zal men eerst verstaan

Als 't bidden eindigd, en het offer is gedaan.

Sabina.

De goden zullen noit verstaan tot zulk een stryden.

Het welk zo godioos is. 'k ben, Julia, wel blyde,

Om dat gy my daar hebt die goede maar verteld;

Ik hoop nu alles goeds terwyl 't is uitgesteld.

Derde tooneel.

Sabina, Camilla, Julia.

Sabina.

MYn zuster, wat is daar een goede maar gekomen!

Camilla.

Ja, ik verstond het ook maar blyf noch al vol schroomen.

Men zei het vader strak. daar ik stond aan zyn zy,

Doch ik en hoorde niet tot troost voor u en my,

En lichting onzer smart: deze uitstel onzer plaagen

Doet. dat ik niet als vrees voor noch veel harder slaagen,

Verlenging van onz' kwaad, en anders is het niet,

Veel laater zal het zyn, doch zwaarder ons verdriet.

Sabina.

Neen, God heeft niet vergeefs het volk dit ingesteeken.

Camilla.

Zeg liever dat vergeefs men goôn om raad gaat smeeken.

Zy hebben Tullus ingesteeken ook die keur,

De stemme van het volk is altyd niet de heur.

Zy komen minder neêr in hutten, en in stallen,

Als in een Konings hof, de vorsten haar gevallen

Veel meêr dan al 't gemeen, de vorsten zyn van haar

Een leevend beeld op aard, een vorst die deild voorwaar.

Veel deelen aan haar glans, en goddelyke straalen.

Dies zy eer in een vorst dan in een borger daalen.

Julia.

Ik weet voorwaar niet wat van uw zwaar hoofdigheid

Te denken is, daar u dus zeker is voorzeid,

Het geen 'er komen zal, en wat den goden willen.

Geloofd en weest gerust, ik bid het u, Camille

Geloofd godts tolken, hoopt op de uitkomst, twyffel gy

Aan godspraak meerder dan aan losse wichlery?

Of meend gy dat gy zyt daar in veel meêr ervaaren,

Dan die zich daar in heeft geoeffend zo veel jaaren?

't Zal u naar wenschen gaan, ik bid u, maar geloofd

Het antwoord dat het u heeft gisteren beloofd.

Camilla.

Een godspraak kan men noit, gy weet het, wel uitleggen,

En zelden weet men wat den god daar meê wil zeggen,

Ja, noit verstaat men recht de helleft van de zin;

Wie 't meest meend te verstaan, verstaat het dikmaals min;

Heel duister is de taal der goden, en verborgen

Het geen haar spraak bedied, helaas! dit doet my zorgen

Voor ongemak, ik vrees in deze duisternis,

Voor 't geen daar weezen kan, en 't geen 'er niet en is.

Julia.

Vergeefs werd voorgewend de duisternis in woorden,

't Spreekt duidelyk genoeg, het antwoord dat gy hoorden

Dat sprak van vreede, en vreugd en uitkomst naar uw zin,

Curace, en gy werd eens; zie hier alreeds 't begin.

Sabina.

Laat ons watmeer op 't geen dat voor ons is vertrouwen,

En laat ons onze hoop op 's hemels goedheid bot wen;

De schaduw van de gunst der goden haar vertoond,

En zo men die verwerpt, haar godheid werd gehoond;

En als den hemel maar doet halt zyn armen open,

Is die geen gunste waard, die nimmer derft dan hoopen

Veel meerder hulp en gunst, de wanhoop vaak belet

Dat hy zyn armen dan niet meerder open zet.

De goden zenden af haar hulp, men moet gelooven,

En zo men ze verwerpt, men zend die weêr naar boven.

Camilla.

Den hemel zonder ons, laas! werkt, gelyk gy ziet,

En regeld haar in 't minst naar ons gevoelen niet.

Julia.

Den hemel deê geen vrees aan u dan om deez' reden,

Dat zy haar gunst aan u zou toonen, uw gebeden

Verhooren: maar ik ga verneemen hoe 't al gaat,

Bedwing uw vreezen wat, 'k zal met geen andre praat

Dan minnekoozery, als ik nu weer zal komen,

U onderhouden.

Camilla,

Daar derf ik niet eens van droomen.

Sabina.

'k Heb even wel noch moed dat god ons hoord in 't lest.

Julia.

Wie best geraaden heeft, dat leerd ons de uitkomst best.

Vierde tooneel.

Sabina, Camilla.

Sabina.

LY, onder ons verdriet, dat ik u doen verachten.

Ik kan niet pryzen dat gy hebt in uw gedachten

Zo veel onsteltenis, wat zou het, zuster, zyn,

Indien uw kwaad zo groot en zeker was dan 't myn?

Wat zoud gy doen indien gy vreesde, van haar krygen,

Een slag gelyk de myn?

Camilla.

Ik bid u, wil toch zwygen,

Of spreekt met meêr verstands van myn of uw verdriet:

Men met een ander oog het zyn dan and'ren ziet,

Maar ziet eens op het myn uw kwaad geen kwaadzal schynen,

Indien dat gy het maar gelyken wil by 't myne

Horacens doodsgevaar. daar komt uw vrees maar van,

En broeders die zyn niet geleeken by een man

Men volgt zyn man, en laat zyn bloedverwanten loopen.

't Gelykt niet met elkâar deez 'twee verscheide knoopen,

Want de echt die ons verbind aan eenen and'ren stam,

Ontknoopt ons van de geen van waar men eerst af kwam,

Nu zynde in ondertrouw met hem, die eene vader,

Ons toeschikt, die is vry ons als een vreemd wat nader,

Niet minder, als een broêr: doch minder als een man;

Van bruigom of van broêr ik geen verkiezen kan.

De keur blyft tusschen bei ik ben aan bei verbonden,

Aan bruigom en aan broêrs, maar gy kund zonder zonden

Een zyde kiezen die maar aan uw man verknocht,

Niet aan uw broeders zyt, zint dat gy zyt gebrogt

Door 't trouwen aan de stam, daar ik in ben gebooren,

En noch in blyven moet. Curac' heefr my verkooren,

Hy is myn bruidegom, ik zit in ondertrouw,

Ik ben zyn bruid van lang, doch echter niet zyn vrouw;

En blyf dus noch aan broêrs, en 's vaders huis gebonden:

Maar gy slechts aan myn broêrs, och! dat ik ook zo konde

Verkiezen zo als gy; nu staan ik heel verzet

Al is 't my in de weg; en niets uw keur belet.

Geen uitkomst is voor my, voor u staat noch iets open,

Voor my ik vrees het al, en hebbe niet te hoopen.

Sabina

Indien dat de een moet zyn van de anderen gedood,

Zo zyn de reden in uw redenen niet groot;

En of, ô zuster, deez' verbintenissen scheelen

Van broeders, of van man, zo kan ik doch niet veelen,

Dat gy zo krachtig dryft dat, als me een ega neemt,

Zyn broêrs verlaaten moet, en van zyn bloed vervreemd.

Neen, de echt en wist niet uit dus diep geprente teikens,

Die dieper in het hert dan in het aardryk de eikens

Haar wortels heeft gevest, neen, niemand is gezind

Te haaten al zyn broêrs, om dat me een man bemind.

Deze ingebooren zucht werd zo niet ingebonden,

En door het trouwen werd geen maagschap ooit geschonden,

En broeders zyn zo wel, ô zuster! als een man,

Ons ander eigen zelf. Ik honde zo veel van

Myn broeders als myn lief, hoe lief hy me ook mag weezen.

Maar hem, die gy bemind. voor wien gy zyt in vreezen,

Gy voor een ander lief heel licht verwis'len kund,

Voor een die beter is, of wie den hemel gund

Dat hy geen vyand is van broeders, or van Romen.

Zou deez' verandring in u niet konnen komen?

Ach. laas! een kwade luim, een spyt, een smaat, een klad,

En lichtelyk een woord wat kwaalyk opgevat,

Zyn machtig om het lief u uit den zin te dryven,

Zo dat hy eeuwiglyk kan in vergeting blyven,

't Geen deze dik maals doen, dat zulks de reden doet.

Die u niet meêr bestaat gelykt niet by uw bloed.

't Is schande dat gy meend, dat een die g'hebt verkooren

Doch laaten kund, zo veel, als een die is gebooren,

En naast in bloed, bestaat, 't gelyk doch niet met al.

Ik weet, helaas! nu niet, wat dat ik wenschen zal,

Zo d'hemel voort wil gaan, hoe dat het ook zal komen

Ik niet te hoopen heb, maar 't altemaal te schroomen,

Maar gy kond wenschen, en verkiezen onbevreest.

Camilla.

Ik zie wel, zuster, gy hebt nooit verliefd geweest,

Gy kend de minne niet, zyn pylen noch zyn boogen:

Men kan hem tegenstaan als hy eerst komt gevloogen;

Doch als hy zich in 't hert maar eens geworteld heeft.

Wie kan hem tegenstaan? geen mensche die 'er leefd.

Men kan hem tegenstaan als hy begint te groeijen

Maar als hy lyf en ziel gekluisterd houd in boeijen,

Ga jaag hem dan eens weg. Myn vader stond het toe,

Ik gaf myn trouwe weg, ei zeg me doch eens, hoe

Dat ik verjaagen zal dien dwingeland en heere,

Nu wettig, volgens myn en 't vaderlyk begeere?

Hy komt eerst zagjes aan maar dwingt met kragt'tgemoed

En als de ziel hem eens gesmaakt heeft wat men doed

Het is onmogelyk, men moet hem voorts gehengen.

Vyfde tooneel.

Horace den ouden, Sabina, Camilla.

Horace.

MYn dochters, ik kom u een droeve tyding brengen,

Het waar vergeefs zo 'k die voor u verbergen wou,

Dewyl men het niet lang voor u verz wygen zou,

Uw broeders zyn aan een, de goden 't zo gebooden.

Sabina.

Ik schrik van deze maar, ik hoopten in de goden

Wat minder onrecht en war meer meêdogentheid.

Ik bid, vertroost ons nier, al wat de reden zeid

Als zy zulk een verdriet verbloemd dat maakt ons moelyk,

En zo een slag die maakt de menschen ongevoelyk.

Wy hebben in ons hand het eind van ons verdriet.

Een die tot sterven kan verstaan, en hoeft toch niet

De goôn te ontzien hy kan het ongeva uittarten,

Geen ongeluk hoe groot, en kan hem langer smarten,

Zo hy maar moedig, en tot slerven is bereid

Wy konnen licht dus in uw tegenwoordigheid,

Van onze wanhoop straks een valsche kloek heid maaken,

En door een korte dood uit onze droef heid raaken:

Maar als men zonder schand mag zonder kloek heid zyn,

Zich dan te veinzen stout is maar een deugd in schyn.

Het werk van zulk een kunst dat laaten wy voor mannen,

Wy zullen niet meêr doen als 't geene dat wy kannen,

Wy willen niet meêr zyn dan 't gene dat wy zyn,

Als vrouwen in de daad ook vrouwen in de schyn.

Wy willen mede niet dat zulk een moed, als de uwe,

Dus daalen komt als wy, en dus voorde uitkomst gruwe

Van dezen slag, als wy beklaagen 't ongeluk.

O neen, maar kyft ook niet, dat wy in dezen druk

Wat kermen, zonder dat gy de uw daar meê zult mengen:

Zie onze traanen maar, en wil van ons gehengen

Dat wy weemoedig zyn, en blyft gy by uw deugd.

Horace den ouden

Ik laak uw droefheid niet, want gy wel weenen meugt.

Ver is 't dat ik bestraf 't geween in dezen rouwe:

My dunkt ik weer my wel dat ik my kan onthouwen:

En zo de zaak by my gelyk zy by u lag,

'k Bezweek misschien wel meê voor dezen harden slag.

Neen, Alba kon my niet, als het uw broêrs ging kiezen,

De gunst die ik haar droeg, doen te eenemaal verliezen,

Zy zyn my alie drie noch even lief en waard.

Ik draag haar zo veel gunst als iemand mag op aard,

Maar niet zo heftig als of 't bloed my trok, of minne.

Ik hebber nader by en geen verliefde zinne

Camilla daar haar lief, Sabyn haar broeders ziet

Bestrijen van myn zoons, en zo zyn zy my niet.

Ik kan haar van ons stad als vyanden aanschouwen

Ik kan haar, als zy zyn, voor vreemdelingen, houwen.

Ik wensche voor myn zoons, en 't doet my ook geen wee,

Ik gun haar de overhand: Ach hemel gun hen 't meê!

Zy zyn, de goôn zy lof, haar vaderland wel waardig:

De keur die viel op haar, zy waaren reê en vaardig

Te sterven voor den Staat: zy waren wel gemoed

Haar neven te verslaan, of storten zelf haar bloed

Geen schrik en heeft haar eer in 't minste wat verduisterd,

Zy hebben naar 't geroep der legers niet geluisterd

Doen wies haar roem veel meêr Indien door zwak kigheid,

Na dat men haar op nieuw den stryd had aangezeid,

Hun moed bez weeken waar, of zo haar 't mededoogen

Van beide legers had tot flaauwigheid bewoogen,

Indien haar hooge deugd niet fluks verworpen had

De gunste van het volk, voor waar ik zweer u, dat,

Indien zy andere dus in haar plaatzen leeden,

Myn hand zou wreeken straks dien hoon die zy my deeden,

Maar als men evenwel volhard en and're wou

Dat tegens haaren wil, ja ik bekenne 't nou,

Ik hoopte ook neffens u, en bad, met and're kooren

Indien den hemel had myn smeeken willen hooren;

Ja. Alba zou voor lang genoodzaakt zyn geweest

Een and're keur te doen, en gy dus onbevreest.

Wy zouden blyder flus en vrolyker ontmoeten

d' Horaces alle drie, en haar verwinners groeten,

Zelfs zonder dat haar hand waar van het bloed besmet

Der drie Curacen. Zo de goden myn gebed

Verhoorden, daar en zou zo wreeden kryg niet komen.

En van een and'ren stryd de eer t'hans ging van Romen:

Maar nu voorzienigheid der goden 't anders wil.

Op 't eeuwige besluit, houdanyn gemoed zich stil,

En 't wapend zich met vreugd, en rekend zich ten lesten

Gelukkig, zo 't geluk is voor 't gemeene besten:

Dus ben ik wel gerust, myn lieve dochters, zie

Of gy het ook kend doen tot troost van uw verdriet;

Denkt dat gy allebei twee Juffers zyt in Romen,

Gy zyt 'er noch niet uit, en gy 'er ingekomen,

Dien naam van een Romein, is boven schatten waard,

Dien dag eens komen zal, dat Romen zal op aard

Veel meêr te schroomen zyn dan 't blixemen of donder,

Wanneer de waereld, met haar koningen, leefd onder

Haar wetten en geslacht: dit hebben al de goôn.

Door godspraak, lang beloofd aan vorst Anchises zoon.

Zesde tooneel.

Horace den ouden, Sabina, Camilla, Julia.

Horace den ouden.

KOmt gy ons, Julia, een blyde tyding draagen?

Julia.

Ach! neen, helaas! ach! neen, uw zoonen zyn verslagen,

Twee van de drie zyn dood, haar man alleen noch leefd.

Nu Romen dienen moet, terwyl 't verlooren heeft.

Horace.

Helaas! een kwaade maar, en uit komst van dit strijen,

Nu Romen dienen moet, en om 't daar van te vrijen

Heeft hy zyn leste bloed noch niet gestort? neen ik

Geloof het niet, zo hy noch niet den laatsten snik

Daar voor gegeeven heeft, men heeft uw lief, bedrogen,

Neen, Romen diend noch niet, 't is altemaal gelogen,

't Verliest noch niet, 't en zy myn zoon verlieze 't licht;

Ik ken myn zoon te wel, en hy te wel zyn pligt.

Julia.

Wel duizend neffens my die hebben 't aangekeeken

Van d'hooge wal, zo lang zyn broeders niet bez weeken

Zo had hy hart, en heeft hier naar noch wat gestreên,

Maar gaf zich op de vlucht, als hy zich zag alleen,

Van drie schier heel omringt, hy is het noch ontloopen.

Horace.

Hoe heeft hy by ons heir lyn leeven derven hoopen?

Ons volk versloeg hem niet toen hy begon te vliên?

Julia.

Ik heb, na dit verlies, niet meerder willen zien.

Camilla.

Ach broeders!

Horace.

Zwyg toch stil gy moet haar niet beschreijen,

Zy hebben eer genoeg dewyl zy met hen beijen

Haar hebben kloek getoond en wakker in den stryd,

Ja de eer van zulk een dood geeft stoffe voor de nyd;

Haar tombe zy gekroond niet eeu w'ge lau werieren,

Men boud daar autaars by, daar me eeuwig op zal vieren,

Die helden die haar lyf voor 't vaderland, en bloed

En leeven offerden, haar onverwinb'ren moed

Heeft Romen nooit gezien verwonnen, noch zy zaagen

Haar vaderland ooit jok van vreemde Vorsten draagen.

Zy hebben nooit gezien, dat Romen heeft gehoord

Dan naar zyn Vorst, en nooit geschrikt een hooger woord,

Of een uitheemse stem, en dat haar vaste muuren

Omstorten, op 't gebod van een van haar gebuuren.

Zo lang haar leeven heeft geduurd, zo heert haar stad

Haar eigen Vorsten, en haar vrijigheid gehad

Maar wilt gy weenen, weend, beschreid hem die zyn leeven

Met schanden houden wou, veel liever dan het geeven

Voor die het eischt met recht, het waarde vaderland;

Och ja, beween hem vry, beween die eeu w'ge schand,

Die hy, met deze vlucht, uw heel geslacht aanzette:

Beween hem, die de glans van onze naam besmette

Door zyne bloodigheid, en brandmerkt onzen stam

Met onuitwisb're schand toen hy de vlucht aannam.

Beween de vloek vry, aan Horaces naam gegeeven.

Julia.

Alleenig tegens drie maar overig gebleeven.

Wat woud gy dat hy deê?

Horace.

Altyd niet dat hy vlood,

Maar dat hy lievet zich gewillig gaf ter dood:

Of had noch wat gestreên voor Romens sterke vesten,

Een hoopelooze hoop, die mogt hem noch, in 't lesten,

Wat hebben onverwachts gebragt, altyd voor 't minst

Zou Alba spader haar verheugen om haar winst,

Had hy een oogenblik zich noch, te kwaatst genomen,

Verweerd, zo was altyd zo dra de staat van Romen

Niet te onderen geweest, hy had dit gryze haar

Gelaaten zonder schaamt, gelyk 't te vooren waar.

Hy was aan 't vaderland zyn bloed, zyn leeven schuldig,

Dat hy een druppel spaar, dat lyde ik onverduldig:

Elk oogenblik dat hy maar leeft, naar deze schand,

Verdubbeld onze schaamte, ik help hem haast van kant,

Gebruikende myn recht, als tegens een onwaardig

Myn zoon te zyn, ik zal, myn toren is rechtvaardig,

Doen zien aan yder een, hoe ik die schande haat,

Hoe weinig dat ik hou van zulk een snoode haat:

Gelyk men van zyn schand, en van zyn straf moet hooren.

Sabina.

Ei! vader, luister niet zo zeer naar uwen tooren,

Op dat gy te eenemaal ons niet ellendig maakt.

Horace.

Sabina, dit verdriet in 't minsten u niet raakt:

Uw hart dat troost zich licht, en gy hebt niet te klaagen,

Het kwaad is maar voor ons gy hoeft geen leed te draagen:

Want van dit zwaar verdriet daar draagd gy weinig van:

Den hemel heeft gespaart uw broeders, en uw man.

Wanneer wy te ond'ren zyn, en na wy zyn verslaagen,

Zo heeft uw vaderland den zegen weggedraagen,

Uw broeders wonnen, toen dien blooden ons verliet,

Terwylge staat en sternt, en op haar eere ziet.

Hoe hoog die ryst, zo ziet gy weinig op die schanden

Die wy bekoomen, maar ik zweer u, dat myn handen

't Haast zullen wreeken, en uw min, gelooft dat vry,

U stof zal geeven om te klaagen ook als wy:

Dan meugt gy uwen man, als wy, zyn schand bekermen.

Uw traanen zyn tezwak om deze te beschermen,

Al weentge noch zo zeer, ja doet vry wat gy kant,

Hy houw het leeven niet, of ik behouw de schand.

Ik zweer by d'hemelen en al haar groote goden,

Eer zonnen ondergang deez' hand hem zelfs zal dooden,

En slachten voor den Staat, en wasschen met zyn bloed

De schand die hy zyn huis en 't vaderland aandoet.

Sabina.

Ei, volgen wy hem rasch, het bloed hem raakt aan 't kooken,

De gramschap meester werd, noch eens hem aangesproken;

Misschien of gy wat meêr, dan ik op hem vermogt.

O goden! zullen wy noch meerder zyn bezocht,

En zullen wy altyd staan schroomen harder slagen,

En eeuwig vreezen voor de handen onzer maagen?

Einde van 't derde Bedryf.

