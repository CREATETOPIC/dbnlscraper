

Konradyn, koning van Napels en Siciliën.

Treurspel.

Eerste bedryf.

Het Tooneel verbeeld een Kerker.

Eerste tooneel.

Konradyn, Frederik, beide zittende blootshoofds, slecht gekleed, en geboeid. Wacht ter zyden.

Konradyn.

OPrechte halsvriend! en myn eenigste! verbie,

Verbie my 't zwygen niet.

Frederik.

O Konradyn! ik zie

Dat dit verkroppen van uw klachten, en die stilten,

Van dagh tot dagh, u doen verteeren, en versmilten, 

Verborgen droefheid knaagd den taajen hartâer af. 
opryzende.

Gryp moed. Braveer uw lot, gevangenis, en graf.

Of voeltge uw ziel te zwak om meerder leet te dragen,

Verlicht haar arbeid eens met jammeren en klagen:

Want, zuure elende maakt men, met zyn klachten, zoet.

Door 't weenen geeft gy lucht aan uw benaaud gemoed.

Suf slechts niet.

Konradyn, opstaande.

Frederik! uw dor en treurig weezen

Doet my verstommen; daar 'k myn vonnis in kan leezen,

Terwyl 't een spiegel aan myn teêr geweeten strekt;

En, op het leevendigst vertoond 't geen haar bevlekt.

Uw wangen schynen my, geduurig, te verwyten,

Dat ik hun bloeisel, en hun schoonheid, doe verslyten,

Meend gy dat dit myn hart niet raakt; dat ik (ô Neef!)

Uit Oostenryk, u naar dit wrokkend Napels dreef,

En nu myn hand aan uw belangens niet kan leenen?

Deze onmagt is 't alleen, dat my geeft stof tot steenen:

O jonge Hertog! want uw minnelyken aart

Was wel een beter lot, ja beter woonplaats waard.

Wat toond zich alles hier vervaarlyk, wreed, en bloedig!

Frederik.

Spreek doch zo laf niet. Wees wat meerder édelmoedig.

Volg my na. Ik vergeet ook alle smart, en rouw, 
omhelst hem.

Zo lang ik Konradyn dus in myn ermen hou'.

Uw byzyn minderd myn verdriet, en myn elenden,

Door alles, 't geen hier bang en wreed schynt, om te wenden,

En, van dit kerkerhol, te maaken een paleis.

Als ik myn ketens roer, dan hoor ik, reis op reis,

(Uw boeijensziende) een harp, of zoete citer, klinken.

Konradyn.

‘Gy kend den alsem niet, dien my de min doet drinken!

Frederik.

Ja. zo misschien zich iets bedekt houd in het hart,

't Geen, met een stille zucht, u melden mocht myn smart,

Het is de vrees dat u de vorst van my zal rukken.

Konradyn.

Hoe zwoeg ik onder een gewicht van ongelukken!

Myn vrind! zie! zie my eens met ernstige oogen aan.

Hoe troond my Karel! wat word my niet aangedaan?

Dit schynt de Py noch, die ik 't leven eens betroude,

Gewisseld voor myn kleed, styf van gesteente, en goude.

O ruuwe py, zo duur gekocht! gy waart meêr waard,

Had gy my wel gedekt! had ik my wat bedaard,

En neêrgezet (nu maakt de schade en schand my wyzer!)

Ik zag myn vuisten niet, gedoodverft, in dit yzer

Beneepen; maar verguld met Napels ryke staf,

Die 't wild geweld, zo mild, aan Karel overgaf.

O kerker! doch hy laat het niet by dezen kerker;

Zyn smaat, zyn schimpscheut, en zyn dreiging, drukt vry sterker.

'k Blyf evenwel, ook in deze hechtenisse, een vorst;

't Zaat van een keizer: en het treft een eed'le borst,

In 't veld, en staf, en kroon, en purper, te verliezen,

En hier te went'len op een slordigh bed van biezen.

Frederik.

Gy klaagd, daar 't woest geval in ons niets nieuws vertoond.

Hoe dikwils heeftze wel een akkerman gekroond,

Terwylze een brave vorst verzond in ballingschappen!

Een koniog is haar spel. Zy leid hem, langs veel trappen,

Ten troon: maar om weêr af te rollen als een bal.

Geen zaak vertroostme meêr als de algemeene val.

Hoe kan ons doch de moed, in deze ramp bezwyken,

Wanneer ons koningen, myn heer, daar in gelyken.

Neen. Als me een ongeluk beschreijen zal, en moet,

Dan is 't gezelschap, in 't beschreijen, wonder zoet.

Konradyn.

Maar uw gezelschap valt my zuur. Men laate u keeren

Na Oostenryk. dit zoet is 't wit van myn begeeren:

Want, uw verlossing maakt een eind van myn misbaar.

Als me u bevryd, men zet my weder, noch een jaar.

Dan zal ik troost en heul by and're vrinden zoeken,

Wien 't toegelaaten is te koomen tot deze hoeken. 
zit neder.

Frederik.

Het eenigste heul, waar meê de wrede vorst betoond,

Dat mededogen ook in yz're harten woond;

Doch schoon hy my alleen bevryde, ik wil niet leven,

't En zy de vryheid ook, myn heer, u word gegeven.

Tweede tooneel.

Alfonsus, Konradyn, Frederik, Wacht.

Alfonsus.

O hoogeboorene! verschrikt niet, voor een vrind,

Die uwe elend beklaagd, en uwe deugd bemind.

Konradyn, tegen Frederik, misnoegt.

Waarom mocht hem de wacht den toegang niet beletten?

't Verveeldme.

Frederik, tegen Konradyn.

Prins!... 't geval myn heer zich neêr te zetten:

Schoon ik geen reden weet, gy maakt myn hart verblyd?

Alfonsus weigerd te zitten.

Gy komt zo laat niet, om, met boert of met verwyt,

De troostelooze te bedroeven, en te plagen.

Alfonsus.

Ik kom om uw verdriet een weinig te onderschragen,

Met myn gezelschap: die zyn ongeval beschreid

Die past een bly gesprek, geen stilte, of eenzaamheid.

Frederik.

Wel wil uw blyheid dan met onze droefheid paaren.

Alfonsus.

Doorluchtige, wil my uw neêrlage eens verklaaren.

'k Verzoek, ootmoedig, een verhaal van al uw druk;

Een ruuw ontwerp van 't zwaar en deerlyk ongeluk.

Konradyn.

Is dat hier onbekend? zag Napels my gevangen,

En heeft het, van myn lot, de maare nooit ontfangen?

Alfonsus.

Prins! ik weet nergens af. 'k Ben een Siciliaan,

En quam, ten dienst van 't hof, hiervoor een maand eerst aan.

Konradyn.

Wel aan. Den hertog moet myn heer daar in behagen.

Herroep 't geheugen eens van onze nederlagen.

Beschryf Kampanien, dat ons verwonnen zag;

Wanneer Vesuvius verschrikte, op haar geklag,

En, met een dikke smook, en zwarte wolk, betogen,

Te treuren scheen, om dat zyn erfheer was bedrogen.

Alfonsus, tegen Konradyn.

Prins! doe my die genaâ dat ik 't hoor uit uw mond.

Konradyn.

Neen. door 't vertellen valt de roof weêr van de wond,

Frederik, neêrzittende.

Voldoe dien heer.

Konradyn, neêrzittende.

Neem plaats. 'k zal by 't begin niet blyven;

Noch, zeer naaukeurig, hunn en onze macht beschryven:

Maar, slechts den oorlogslist, waar door wy zyn verraân.

Naauw rieden tyd en plaats de Geulfen om te slaan,

Of Karel zond aanstonds, twee troepen na beneden,

Hol, na de konst, gezet in rygen en geleden.

Een derde bleef te rug, van het gebergt gedekt,

't Geen by de Fuzinus, zo breed legt uitgestrekt.

Zy wierden van Montfort geleid. Men zag hem pryken

In 's konings kleding, om juist Karel wel te lyken.

Ik deelde meê myn heir in tweên; en val fors aan,

Breek door, verscheur zyn macht, maak onze een ruime baan.

Montfort moest zelf de dood, in Karels schyn bezuuren:

Doch, als myn volk hem zag, het liet, ter quader uure,

De schilden rollen, smeet ter zyde het geweer,

En viel, te plonderziek, op 's vyands rykdom, neêr.

Ik bad, ik riep, ik schold, en dreigde met den degen:

Maar kon, met dreigen, noch met bidden, hen bewegen.

Waar op zich Karel dan, gezond en fris, ontdekt,

Die, met dien derden troep, rondsom die plond'raars trekt.

Myn tonge is veel te zwak om meêr hier af te spreeken.

Frederik.

Ik zal 't verhaalen.

Alfonsus, tegen Frederik.

Hy blyft in zyn reden steken.

Konradyn.

Dus heeft de krygskans zich naar Karels zin gedraaid.

't Veld rookte van het bloed. 't gebergte lag bezaaid

Met Gibellinen, door gehouwen, en geschoten,

Gekneust, gescheurd, verminkt, verplettert, en doorstooten,

Met spiets en heirbyl, knods en sabel, haak en bout.

Ik heb de Fucinus, met grooten schrik, beschoud.

Dat glazig meir beklom de peil van zyne boorden,

Gezwollen van het brein en bloed, gestort in 't moorden.

Eerst golfde 't helder! nu scheen 't drabbig stil te staan.

'k Zag ook, van verre (helaas!) den overwinnaar aan:

De wrede Karel stond als of hy was bedrogen.

Hy overzag het veld, en mat, met brandende oogen,

Den droeven oegst van zoo veel lyken, schoon hy 't ziet,

Hy schrikt, geloofd zyn oog, en eig'ne handen niet.

Frederik.

Prins! sla dit over: 't quetst uw boezem, en zyn ooren.

Alfonsus.

My lust alleen den ramp van Konradyn te hooren.

Konradyn.

Wel. 't heir viel, of verstoof: die vluchten kon die vlucht.

Ik zag op Frederik. deze antwoord met een zucht.

Vergeefs. wy vloden ook; doch ruilden onze kleêren

(Ach!) tegen slecht gewaad, op dat me ons niet mocht keeren.

Drie dagen zworven wy door dal, en wildernis,

Vermoeid en hongerig. dan dokenwe in het lis

Der droge meiren, en dan in bemoschte kuilen.

Tot dat ons eens verdroot dit doolen, en dit schuilen,

En dit lang worst'len met des aardryks ongenaâ.

Wy zochten dan de zee, en 't boschryk Astura,

En dongen naar een pink, die ons van daar zou brengen:

Maar, 't scheen de hemel wouwdit vluchten niet gehengen.

Wy zeilden naaulyks, of de honger kreet om brood,

En 't was 'er niet; het geld ontbrak ook in die nood.

Nood! die geen arg denkt, die verblind den aldersnootsten.

Gy Frederik! gy naamt (in moedigheid de grootste)

Uw zusters laatste gift, dien schoonen diamant,

Hy wend zyn hooft ter zyden, verzuchtende.

En zond den visscher, met dat duur juweel aan land.

Die toond en veild dien ring men vraagdhem na ons wezen

En kleed. Hy keerd. De spys maakt yder als verrezen.

Wy dreven voort: doch zien, ontrent den middernacht,

Ons agterhalen van een witgevleugeld jacht;

Dat sleept den pink te rug, en dwingt ons weêr te landen.

Daar zagen wy ons in eens bitt'ren vyands handen.

Men schud ons uit; en vind de wapens onder 't kleed.

De slotvoogt doet zyn heer hier af terstond de weet.

Die komt, veel sneller als een havik, aangevloogen;

Belegert Asture, en doekt dus Europe de oogen;

En wint het slot, en brengt des keizers Konraads zoon

Gevangen in de schaâuw van zyne ontrukte troon;

Verwonnen! daar men my moest na de rykstad dragen,

Door staatzybogen, op een gulden zegewagen,

Als overwinnaar, met een krans van lauwerblaên,

En Karel, streng geboeid, doen voor myn paarden gaan.

Het word een jaar, dat ik, met hem, hier ben gekomen.

Alfonsus.

Haast ziet de kerker u de ketens afgenomen.

Dit ongeluk maakt u noch een gelukkig mensch,

Indien uw wil omhelst myns meesters hartewensch:

Want, schoon dat Robert Bar de koningin verbitterd,

En dat de haat den vorst in 't gloeijende aanzicht schitterd,

Ja, dat de Guelfer zyn vergif, en gal, uitbraakt,

Daar is een aan het hof, wiens oog steeds voor u waakt.

Konradyn.

Ik ken de kroonzucht van Graaf Karel, en zyn vrouwe,

En yders wrok: Wie zou het met ons durven houwen?

Alfonsus.

Verdiende die niet wel een plaats in 's prinsen hart?

Frederik.

Spreek uit. Wie denkt, ten hove, om ons, en onze smart?

Konradyn.

Voor my, myn heer, 'k verzoek van niemand medelyden,

Indien ik niet, met my, den hertog zie bevryden.

Alfonsus.

'k Geloof dat deze u is een welbeproefde vrind:

Maar ook dat de andere, u veel driftiger bemind.

Frederik.

Dat is onmogelyk. Wie zou myn liefde tarten?

Alfonsus, tegen Konradyn.

Die, die uw vryheid, op het hoogste, neemt ter harten.

Konradyn.

Dat zich die vrind eens in dees kerker deede zien.

Alfonsus.

'k Heb last, myn heer, om u zyn dienst, en hart, te biên.

Konradyn.

Ken ik zyn naam?

Frederik, Alfonsus vastboudende.

Waar heen? hoe! zoekt ge nu verschoning?

Alfonsus.

Neen: 'k zal haar noemen: 't is de dochter van de koning.

Konradyn.

Gy boert met ons. nu blykt uw schyndeugd al te klaar.

Alfonsus.

Het is Klotilde, 't is de ryksprinses.

Frederik.

Is 't waar?

Alfonsus.

'k Zweer dat Klotilde mind, en zal 't u klaarder zeggen,

Met u myn staat, en rang, naar waarheid, voor te leggen.

'k Ben haar hofmeester; die, dien zy zo waardig houd,

Dat zy dit groot geheim alleen hem toebetroud:

Haar dienaar, in het kort, door woord en eed verbonden,

En, ô doorluchtige! nu tot u afgezonden

Verschoon myn stoutheid, heb ik wat te lang gewacht,

En, naar behooren, niet terstond myn last volbracht.

De kust was onbekend, my docht ik moest eerst peilen,

Om niet, te reukloos, op een blinde klip te zeilen.

Gy zucht, maar de afkeer is de bronaêr van die zucht,

Myn heer! ik bid u, doet, met deze droefheid, vrucht.

'k Verzeker u van 't hart van die 't my gaf in handen,

Om, met diens zuiv're vlam, te doen uw boezem branden.

Zeg slechts, beliefd het u, aan haar getrouwe slaaf,

Dat deze boodschap u gevalt, en deze gaaf.

Hoe! 't is geen dertelheid; het is geen wulpsche lafheid.

Men heeft, al lang, gezocht des konings woede en strafheid

Te breid'len met de band van echt, en met uw trouw.

De Graaf van Vlaanderen wil datze worde uw vrouw;

Een zeker toeval deed hem haare liefde merken:

Hy smeekt den koning, en hy vleid de koningin,

(Niet meldende evenwel die wel gezette min)

Zo dat de vader naar het huuwlyk schynt te hellen:

Besluit dan, laat uw gal wat minder opwaarts wellen.

Konradyn.

O wond're zaak! hoe durft Klotilde dit bestaan?

Zy heeft, met haar ons aan te bieden, zeer misdaan:

Gevangens, veel te laag, van het geval, gestoten.

Alfonsus.

‘Helaas! prinses!

Konradyn.

Zy heffe haar hart om hoog, op grooten,

Van elk geëerd, gediend, onthaald, en aangebeên.

Alfonsus.

Hoor doch, is 't mogelyk, ô prins! hoor naar myn reên.

Gy blyft, ook in de laagte, een hoog geboren Koning.

Een vorst ontleend zyn glans niet van een gulde wooning.

Ik prys die liefde. Myn prinses is niet misleid;

Zy kend een diamant, zelfs in de donkerheid.

Gun haar, doorluchtige, gun haar uw wederminne;

Zo zal 't geluk weêr van een huuwlyksvuur beginnen.

Al bliksemd Karel uit den hemel van uw troon;

Dat onweer helderd op, als hy u noemd zyn zoon.

Voeg u...

Konradyn.

Het is genoeg. Ga, boodschap dit Klotilde:

Dat deze kuil, vol stanks, (schoon ik al minnen wilde)

Niet dulden kan, dat hier de dertelheid treed in,

Als zynde een tegengif voor 't fel vergif der min.

Men weet, dat geen gebrek dien dwazen hertstocht teelde,

Myn heer! maar datze sproot uit overvloed en weelde,

En voeg daar by, dat ik geen liefde kan verstaan

Van haar, wiens vader my dede in de ketens slaan.

Ik zal Klotilde nooit.....

Alfonsus.

Myn heer, 'k hoor iemand komen.

Ach! dat haar reine min noch wierde in acht genomen.

Ik ga; en ben niet graag van yder hier gezien.

Vaar wel.

Alfonsus binnen.

Konradyn.

Het huuwelyk, met haar, zal nooit geschiên.

Neen, Frederik! ik wil, aan Karel, liever 't leven,

Als myn genegentheid aan zyne dochter geven.

Myn ziel gruwd voor dien echt. Hoe kon de Gibellyn

Zyn stamtelg vlechten in de doornen van Urzyn?

Derde tooneel.

Frederik, Reinout, Konradyn, Wacht.

Frederik, terwyl Reinout naderd.

Het is de Beijersche afgezant, die, tot ons voordeel,

Hier alles gaâslaat: 't is die man, wiens schrander oordeel

Geduurig werkt, en weerd al 't geen ons heil belaagd,

Terwyl hy voeld, wat zucht de ontstelde rykspols jaagd.

Wat troost, heer Reinout, brengt gy de gevangens mede?

Reinout.

Men mompeld, in het hof, van een getroffe vrede.

De rechtsgeleerden zyn nu van een and'ren zin,

En neigen tot genaê, medogenheid, en min.

Ik zie de keizerin vast in 't gemoet, uw moeder;

Zy naderd Napels: maar het hof maakt my niet vroeder

In uw belangens; 't zegt, dat ik, te driftig, pleit,

In spyt van 't vloekgespan, voor uwe onnozelheid.

Dit heb ik uit de graaf van Vlaanderen gekregen,

Met uw gevangenis bekommerd, en verlegen;

Doch, tot uw schade licht, gaat hy weêr na zyn land.

Frederik.

Helaas! wanneer?

Reinout.

Terstond.

Frederik.

Houd gy met hem verstand,

Ga, spreek hem heimelyk. hy moet noch niet vertrekken,

Maar eerst den koning tot barmhartigheid verwekken.

Bid, dat hy noch wat tyds in deze stad verbeid.

Gebruik, gebruik, myn heer, eens uw welsprekenheid.

Beweeg den Graaf, hy zal den koning haast bewegen.

Een teder woord heeft vaak der vorsten gunst verkregen.

Konradyn.

Vergeefsche moeiten.

Reinout.

Prins! vaar wel; ik neem dit aan,

En zal terstond, 't geen ik verwerf, u doen verstaan.

Vierde tooneel.

Frederik, Konradyn. Wacht.

'k Zorg noch voor onrust. ga te raade met uw zinnen.

Gy moet, myn heer, gy moet de ryksprinses beminnen.

't Is immers een prinses ja, 't is van kunne een vrouw,

Die, krygtze van haar gunst, en liefde, naberouw,

Met doller driften woed als tygers, of leeuwinnen,

En breinloos haat, gelyk zy breinloos plag te minnen.

Ai, blus uw haat, op dat uw hart ontfonke in min.

Konradyn.

Ach! kwam myn moeder.

Frederik.

Prins! dat ik niets op u wie.

Konradyn.

Myn moeder zal het hart van Karel best bewegen.

Frederik.

Misschien verharden: zyn wy nu malkand'ren tegen

In deze liefdestryd, te vooren nooit verdeeld

In droefheid of in vreugde, in armoede of in weeld?

Hoe graag was ik om my van u te laaten leiden,

Schoon 't hard viel, ik beken 't, van Agnes afte scheiden,

Myn waarde Zuster.

Konradyn.

Ach!

Frederik.

Die my zo teêr bemind,

En echter, in dat uur, moest wyken voor een vrind.

Wees nu meê vaardig, om, 't geen ik verzoek, te horen.

Ontmoet de ryksprinses, met liefde, naar behooren:

Ja, haat haar vader niet, al praald hy met uw staf:

Maar liever die, die dat schoon rykssieraad hem gaf,

En daar meê nodigde om in Latium te komen.

Het doelwit van uw haat zit op den stoel van Romen;

Niet op die van dit ryk, die, 't geen me schonk, nam aan.

Al konde uw stamzon ook niet beter ondergaan,

Als met uw dood, laat hem doch ryzen met het leven

Van die van Hohenstauf slechts over is gebleven.

Draag, draag doch achting voor uw keizerlyk geslacht,

Wiens op en ondergang staan beide in uwe macht;

Geef aan Klotilde uw woord: met die prinses te paren,

Is 't eêlste middel om het leven te bewaren.

Hoort gy na my niet? hoor na grootvaârs dor gebeent',

Dat, in zyn lykbus, om zyns nevens trotsheid steend.

Gy spreekt niet? laat gy u, van my, niet overreden?

Veins u dan slechts verliefd op haar bekoorlykheden:

Al is die schyn een vuile en lasterlyke daad,

Indien zy voordeel geeft, 't is een noodwendig kwaad.

Konradyn.

Neen, bertog! waare deugd, zoekt geen geleende verven:

'k Zou, met die schyn, de glans van ons geslacht bederven:

Doch ik verschoon de raad van eenen die bemind,

En, door de zorg voor het beminde, is gantsch verblind.

Neen. Karel mag ons wel verdichtsels op doen dringen,

Als: dat ik hem een pook in 't hart heb willen wringen;

Dat ik de Kerk heb, in haar zoete rast, gestoord;

Dat ik een naam gebruik die my niet toe behoord;

Dat ik dit sluim'rend ryk, als vyand', aan kwam tasten:

Maar nooit zal hy me, met het gruwelstuk, belasten,

Dat ik zyn kroost heb, met een schyn van min, verleid.

Daar komt Ernesto, met de lyfwacht. 't is bepleit.

Wy zullen sterven, doch (myn broeder) met malkandren.

Frederik.

Wat 's dit? gy schrikt, hou moet, 'k zie uw gelaat verand'ren,

En wit besterven. hou doch moed! daar is geen nood.

Konradyn.

Myn halsvriend, ach! dit doet de vreeze voor uw dood.

Frederik.

Dit vreezen komt te vroeg.

Konradyn.

Wat zal hier dan gebeuren?

Vyfde tooneel.

Ernesto, Frederik, Konradyn, Oktavio, een Pagie met klederen over den arm, Wacht.

Ernesto.

Doorluchtige! ziet hier een einde van uw treuren.

Ik neem, uit 's konings last, de boeijens van uw hand:

Tegen Oktavio.

Maak gy ze los. werpt gy dat haatlyk tuig aan kant.

Oktavio.

Vergun, ô prins! dat ik dit kleed u uit mag trekken.

Konradyn.

Helaas!

Frederik.

Wil ons den zin doch van dit werk ontdekken.

Ernesto.

De koning wil, dat gy, met alle eerbiedigheid,

Van my, zult worden, in een hofvertrek, geleid.

Oktavio.

Laat los.

Konradyn.

Laat blyven. 'k zal my, met dit kleed vernoegen.

Ernesto.

Dit ryk gewrocht gewaad zal Prinssen beter voegen.

De koning is gepaaid. hy roept u uit den stok,

En zend u, tot een blyk van vrindschap, deze rok.

Konradyn.

Hy doet te veel: schoon ik niet laaten kan te schroomen,

Dat, na die zonneschyn, een hagelbui zal koomen,

Die my verplett'reu zal.

Frederik.

Men ly dit, Konradyn.

Men noemd ons lam'ren, laat ons toonen dat we 't zyn.

Ernesto.

Rust, prinssen. wilt de gunst des Konings niet verachten.

Konradyn.

Ik vrees men zal haast de opgepronkte lam'ren slachten.

Ernesto, ziende datze beide, t'elkens, weigeren de klederen te verwisselen, tegen Konradyn.

Prins! gaan we. treê voor uit.

Konradyn.

Waar heen doch?

Ernesto.

Na 't paleis.

Konradyn.

Wel aan. ach! dit is eerst een schandelyke reis!

Myn vaders hof word dan myn kerker!

Ernesto.

Wild niet schroomen.

Frederik.

Afgryflyk hol! ik hoop nooit weêr in u te koomen.

Einde van het Eerste Bedryf.



Tweede bedryf.

Het Tooneel verbeeld een Galereije.

Eertste tooneel.

Klotilde, Alfonsus, Konstance.

Klotilde.

Hy gaat dan, die voor 't heil der prinssen heeft gestreên,

Hoe zeer ik, om een dag, gevraagd heb, en gebeên.

Myn tegenwoordigheid is hier niet meêr van noden,

Zo sprak hy, want men zal nu Konradyn niet dooden.

Ziet gy niet, dat de vorst gehoor geeft aan myn raén?

Heeft hy de prinssen uit den kerker niet doen gaen?

Is hen niet een vertrek, in het paleis, gegeven?

Is die verand'ring geen verzek'ring van hun leven?

Ik reis, gerust, en bly, met dit myn heerlyk werk,

Om wien 't gerucht myn naam zal voeren boven 't zwerk,

Geheel Europe my, met lauwertakken, kroonen.

Oprechte Graaf! men moet uw zuiv're deugd verschoonen;

Met logens en bedrog te hand'len ongewend,

Die noch de boosheid van de reên van staat niet kend.

Het blykt, dat gy niet weet, dat me, in der vorsten hoven,

('t Geen treurig is) meêr moet aanhoren als geloven:

Dewyl het veinzen hunn' gemoederen bezit,

Dat nooit doet zien, maar wel gevoelen, 't fel gebit;

Dat, voor een poos, de klaauw bedekt met zachte veeren,

En dat zich buigt voor dien, wiens staat het om wil keeren.

Maar, wilde Konradyn niet luist'ren naar uw reên,

Alfonsus? wierd hy niet een weinig zachter?

Alfonsus.

Neen.

Ik heb myn best gedaan: maar alles was verlooren.

Noch hoop van leeven, noch van min, kon hem bekooren.

Zeg, sprak de Prins, dat ik geen liefde kan verstaan

Van haar, wiens vader my dede in de ketens staan.

Klotilde.

Men moet die fierheid den verachten kerker wyten.

't Hos zal, door haar vermaak, en luister, dien wel slyten;

Waar in hy beter rust, en meêr onthaal geniet,

En, om zyn armen, geen gehaate keten ziet.

Konstance.

Had gy hem nooit gezien! gy moet het my vergeven:

Ik vrees, ik vrees, prinses, die liefde kost u 't leven.

Klotilde.

Waarom?

Konstance.

Ik weet het niet, en evenwel, helaas!

Klotilde.

Raad my Konstance dan te deinzen? is zy dwaas?

Neen, neen. Hofmeester! hy zal nu wel om my denken,

En licht geloven dat ik hem, in plaats van krenken,

Dit voordeel geef.

Konstance.

Prinses, daar komt de Koning aan.

Klotilde.

Dan treed hy voort, en dan blyft hy een weinig staan.

Die vrengd gevalt me niet, waar meê 'k hem weêr zie komen

Van daar de vroome Graaf zyn afscheid heeft genomen.

Tweede tooneel.

Reinout, Karel, Beatrix, Klotilde, Ernesto, Robert, Blanche, Konstance, Alfonsus, Hofstoet, Lyfwacht.

Reinout.

Een wond, ontfangen van een oorlogsbliksemslag,

Geneest men veiligst met den balsem van verdrag.

Wat ongewoone vreugd zal Konradyn ontmoeten,

Als hy zyn dankbaarheid zal oss'ren aan uw voeten,

Genadigste! neem doch des Graven raad in acht.

Karel.

Ik heb, ten deele, myn beloften al volbracht,

En zal het pleitgeschrift terstond in 't vuur verbernen.

Reinout.

Heer koning! houd u doof, wat ook het bits Salerne,

Het brieschend Napels, en 't wraakzuchtig Kapua,

U blazen in het oor.

Karel.

Ik luister na genaâ.

'k Veracht die steden, gy zaagt dat ik hen verweerden,

Zelf tegen 't spits der omgekochte rechtsgeleerden.

'k Vloek hun eenzydigheid, en ben het schelden moê.

'k Stem al het geen ik aan den Graaf beloofde, toe.

'k Wil 't hartzeer, met de vreugd eens huuwelyks, verzachten,

En voorts verdryven uit zyn zinnen, en gedachten.

Reinout.

Volvoer, volvoer, met ernst, het eens gegeven woord;

Beatrix.

Maar, zo myn dochter na dit huuwelyk niet hoord:

Want, buiten twyfel, zal het moedig hart zich belgen,

Dat gy haar aan een stam wilt hechten, met wiens telgen

De Roomsche stoel zo lang geworsteld heeft. Myn heer!

Zy zucht. Het spyt haar dat men kwetst haar tedere eer.

Reinout.

Ik durf het stellen aan haar kennis, en haar oordeel.

Klotilde.

Prinsessen zyn niet voor haar zelven: maar tot voordeel

En tot welvaaren, van een bloeijend koningryk.

Robert.

Dit huuwelyksverbond is zeer onreedelyk.

Men moet zich regelen naar ordens, en naar rangen.

Beatrix.

't Is zo. Geef toch uw kind niet weg aan een gevangen,

Toef, tot een koning koom, en ons, om haar, begroet.

Cier uw geslacht, doch met vermaard, en eerlyk bloed.

Niet met eens rovers, waard om voor de byl te bukken.

Karel.

Ik zwoer...

Beatrix.

Licht met de mond alleen. Breek de eed in stukken,

Gemaal, zy quetst uw eer en opperste gezag.

Men houd zyn woord niet, alsme, in oude tyden, plag.

Men weet nu beter. Hoe! wat vorst zou de eetbreuk vrezen,

Als zy hem tot een trap van hooger macht kan wezen.

De Graaf is weg. Ik wensch hem voorspoed in zyn reis;

Doch blyf, hoe gy me poogd te ontslippen, by myn eisch.

Reinout.

De koning is, door hem gepaaid, door my bewoogen:

Ziet gy ook Konradyn eens aan met andere oogen.

Heeft hy, te reukloos, een strafwaardig stuk begaan,

't Langduurig kwynen heeft uw majesteit voldaan.

Karel.

Gy zult haast zien of ik zal by myn woorden blyven.

Gaat. spreek de Prinssen. Ziet wat dat ze nu bedryven.

En onderhoud hen, met een vriendelyke taal.

Reinout binnen.

En gy, volg onvoorziens; let op de groote zaal;

Pas op, dat de afgezant niet by zyn prins kan komen,

Voor dat hy, dien 'k terstond zal zenden, word vernomen.

Klotilde.

‘O snood bedrog!

Derde tooneel.

Beatrix, Karel, Klotilde, Ernesto, Robert, Blanche, Konstance, Alfonsus, Hofstoet, Lyfwacht.

Beatrix.

Wanneer verwacht ik eens het hoofd,

't Geen my, zo dikmaals, is geschonken en beloofd?

Zal ik het tergen, of zal, ik 't verachten noemen?

Karel.

Mevrouw! ik wil het voor den Beijer noch verbloemen.

Die wel wil wreken, en niet missen, die ga zacht,

En dek zich met een vosse en met een schape vacht,

Hy zou myn meening aan myn schoonzoon konnen brengen,

En die zou keeren, en den manslag niet gehengen.

Wacht, tot den Graaf is uit het oog van Napels.

Beatrix.

Heer?

Gy schenkt my somtyds veel: maar neemt het telkens weêr.

Karel.

Meent gy dat ik hen los zal laten? en doen trouwen?

Geloof myn woord, gy zult het tegendeel aanschouwen.

Beatrix.

Elizabeth maakt, met haar komst, ons ongerust.

Karel.

't Vuur, in myn hart, door u gestookt, word niet gebluscht.

Des Graven afzyn maakt my zonder mededogen.

Laat zy vry komen, met haar schatten, voor myn oogen,

'k Neem geen juweelen, 'k neem geen goud voor Konradyn.

'k Zond Robert naar den Paus, doch met een schoonen schyn,

Op dat hy, mogelyk, met Konradyn verlegen,

Niet willens wachte en toeve, op de allernaaste wegen,

En vlytig oppasse of ik hem bevryde of niet.

Beatrix.

Hy zal haast keeren zo hy zich bedrogen ziet.

Karel.

Hy zal zich spoên om aan de Tyberboord te komen,

En zyn gewaande vreugd te brengen binnen Romen,

Dewyl de vader graag de Prins had uit de band.

Robert.

Zo bied zyn heiligheid nu Konradyn de hand?

Met welk een nadruk heeft hy laatst zyn stem gegeven,

Om dezen jongeling te rukken uit het leven,

De pauzen draejen..

Karel.

Rust. Paus Klement heeft geen schuld.

Ernesto! zeg, is 't geen ik had belast, vervuld?

Zyn zy verkleed? 't is wel. Wat doen de jongelingen?

Wat is hun tydverdryf in die veranderingen?

Spreek.

Ernesto.

Frederik zit, wel te vreden, en vernoegd,

En schryft, of leest, en draagt zich als een hertog voegd:

Maar, Konradyn, steeds in zyn hartzeer onverduldig,

Stapt langs de zaal, en roept: indien men ons houd schuldig,

Men vel het vonnis eens; waar na zo lang getoefd?

Onschuldig; waarom maakt me ons schrikkig, en bedroefd,

Met nieuwe kerkers, ach! zoo baatlyk aan myn oogen?

Klotilde.

Is Frederik dan niet met Konradyn bewoogen?

Klaagd die niet?

Ernesto.

Yder wierd verrukt door dit geween.

Ik voelde zelf, dat ik geen yzer was, nog steen:

Ja, steen, of yzer, zou zich over hen erbermen,

Toen Frederik hem greep, en drukte met zyn ermen,

En hy zyn ermen om des hertogs schouders sloeg.

Klotilde.

‘Helaas!

Karel, mymerende.

Ernesto! zwyg van haar. 't is al genoeg:

En 't is my leet, dat al dat klaagen niet zal baaten.

Zy moeten sterven.

Beatrix.

Maar, dat draalen moet ik haaten.

Waaromze, voor een jaar, (ô bloodaard! veel te zacht!)

Niet, uit het schip, gesleept, en op 't schavot gebracht.

Had gy hen toen onthalst, zy waaren nu vergeten.

Karel.

Mevrouw, hoe dikmaals word my dit van u verweten!

Wel aan. Ernesto, breng de ruiters in 't geweer,

En zet het voetvolk by de poort van 't voorhof neêr

Ga: doe terstond de trom, door alle straten, roeren.

Dan zult gy 't grootschavot na 't merktveld laten voeren,

En 't met fluweel alom bekleên tot op de grond.

Ern. binn.

Beatrix, tegen Robert.

Dus paait men my. 'k Heb 't meer gehoord uit deze mond.

Karel, tegen Robert.

En gy, Griffier, gaat daar de beide zyn gevangen,

Op dat ze, in aller yl, het vonnis eerst ontfangen:

En dan zal.... maar.

Vierde tooneel.

Karel, Ernesto, Beatrix, Robert, Klotilde, Blanche, Konstance, Alfonsus, Hofstoet, Lyfwacht.

Karel.

Wat jaagd Ernesto dus verbaast?

Zeg op. Wat brengt gy ons met zulken grooten haast?

Ernesto.

Genadigste! daar is een bode van Bohemen.

Beatrix.

Die komt om Frederik. Laat ons geen uitstel neemen.

Karel.

Van Ottokar, myn lief! gy hebt het wel geraân.

Hy zal my tot de doot des Hertogs porren aan,

Om in 't bezit van al 't geroofde land te blyven.

Beatrix.

Ja, de eigenbaat is slechts de grondslag van zyn schryven.

't Wit 't ingenomen deel van Oostenryk.

Ernesto.

Gun, heer!

Gun, dat hy leeve, het land bewaar met zyn geweer.

Karel.

Wat had ik met de dood van Konradyn gewonnen,

Indien ik Frederik het leven wilde gonnen?

Een vyand, die niet eer zou rusten, voor dat ik,

Gestort met al myn volk, lag in zyn oorlogsstrik?

Neen. gaanwe Ernesto. 'k wil de bode zelven spreeken.

Mevrouw'!

biedende haar zyn hand, om weg te leiden.

Beatrix, aarzelende.

Ik volg.

Karel.

'k Zal nu de zaak niet laten steeken.

Geloostme.

Beatrix.

Ik volg u, met dien schranderen Grissier,

Myn lief! ik spreek hem slechts een woord, ga. Blyf gy hier.

tegen Klotilde.

Vyfde tooneel.

Beatrix, Robert, Klotilde, Alfonsus, Blanche, Konstance, Hofstoet.

Robert.

Mevrouw! de koning heeft het halsgerecht besloten;

Want uw verwyting heeft hem, eindelyk verdrooten.

Hy ging verbolgen weg.

Beatrix.

Dat is wel meêr geschied,

Tot myn bekommering, en tot myn zielsverdriet.

Wanneer de zon vertrekt, van 's hemels roode kimmen,

Dan schynt hy, vrolyk, zyn slaapkamer op te klimmen,

Zo lang ik by hem ben: maar vind hy zich alleen

Zo klaagd hy dat hy van gedróchten word beltreên.

Dan houd hy zich gekleed, en vloekt de duist're nachten;

Dan wil, dan durft hy die gevonniste niet slachten,

Als of Europe hem weêr zou bonzen uit zyn troon.

Robert.

Gy zyt, zo lang hy leeft, niet zeker van de kroon.

Beatrix.

Ik konde, een zuster van drie fiere koninginnen,

Op kroonegoud verhit, den Grave nooit beminnen

Met die verachte naam: myn man moest koning zyn,

Een scepter zwaajen als een nazaat van Pipyn.

Ik heb het dag en nacht, gewenscht, en ook verkregen,

Wanneer de Paus Urbaan hem riep, om, met den degen,

Den broedermoorder weg te dryven uit het veld.

De kroon is dan op 't hoofd, doch niet zo vast gesteld,

Of Konradyn heeft kracht om die daar af te rukken;

Ten zy men hem, by tyds, doe voor den rechtbyl bukken.

Sterft hy niet, zo sterf ik, dewyl ik liever derf

De vreugd van 't zonlicht, als 't gezicht van deze verf.

Om 't schoone purper kan my 't leven slechts vermaaken.

O staat zy klederen! uw gloeijen, en uw blaaken,

Ontsteekt myn hart, en zet haar arends vleuglen by,

Vervoerende myn ziel, met uwe tovery.

Robert.

De vorst sprak gist'ren noch van spaaren en erbermen.

Beatrix.

Uw wysheid moet daarom het ryksgezag beschermen.

Ga. toon hem dat de glans van 't purper haast verslyt,

Indien men 't nimmer weêr eens in versch purper smyt.

Hier is nu 's Prinssen bloed, dat hy 't daar in doe doopen.

Voorts, waarschuw hem wat deur hy voor gevaar zet open,

Indien zyn dwaasheid den gevangen prins hersteld.

Door begenadigden is vaak een vorst geveld,

Gedwongen, om zyn hals die ketenen te dragen,

Waar van hy zelf (helaas!) zyn vyand had ontslagen.

Robert.

't Is billyk dat ik hem de boeijen stryk van 't been,

(Zo sprak hy) want toen my den sterken Zarazeen

Aleer, kreeg in de stryd, met Lodewyk gevangen,

Deê diens meêlyden ons niet met de boeijen prangen;

Maar liet ons beiden los.

Beatrix.

Dat was een and're zaak.

De Zarazeen was niet bezorgt voor wederwraak.

Hy liet de Prinssen los, als zynde buiten schroomen

Dat zy eens mochten om den groenen tulband komen:

Maar, deze woudslang, deez' vervloekte Gibellyn,

Zou nimmermeer, als moe van wraak, te vreden zyn.

Dus is 't uw plicht, myn heer, hem haatlyk af te maalen,

Met ook de feiten van zyn vader op te haalen:

't Was keizer Konraad, die onmenschlyk, wreed, en straf,

Het schoone Napels, aan zyn krygsmacht, overgaf,

En, nevens Kapua, ontgorde van haar muuren,

En sloopte, en schond, tot schrik der treurige gebuuren;

Terwyl hy 't kop'ren paard het toom wrong in de bek,

En Napels aanwees, hoe hy zat op haaren nek.

Gaa heen, en laat hem eens 's ryks jaarregisters lezen.

Robert.

Ik weet uw oogwit, en zal u behulpzaam wezen.

Die steden morren noch om Konraads rovery,

En dulden nooit dat nu de zoon zal raken vry.

Beatrix.

Getrouwe vrind! gy zult een hooger ampt verwerven,

'k Beloof het u, zo dra de jongeling zal sterven.

Robert.

Getrouw te zyn, dat is myn plicht, ik ben vereerd

Als ik iets doen mag 't geen uw majesteit begeerd.

'k Zal alles poogen, en het wit in zwart verscheppen,

En 't geen vergeten, en verhoolen is, weêr reppen.

De rechtsgeleerde ding' na 't hoofd van Konradyn,

En geeve een nadruk aan de stem van Hugolyn,

Ik zal den bangen vorst een staatles openbaaren,

En toonen, hoe de staf en 't staal te zamen paaren.

Beatrix.

't Is wel, myn Heer, ik laat dit op uw wysheid staan.

Robert.

Mevrouw! gun dat ik eerst mag na de Prinssen gaan,

En haar het vonnis...

Beatrix.

Gaat gy eerst den koning spreken.

Let of zyn wraaklust, door Bohemen, is ontsteken;

En, of Elizabeth ook iets gezonden heeft.

'k Verwacht u weder hier.

Robert.

Uw slaaf, zo lang hy leeft.

Zesde tooneel.

Beatrix, Klotilde, Alfonsus, Blanche, Konstance.

Beatrix.

Gy zyt verzet, en van verwond'ring opgetogen,

Myn kind, aanschouwende al dit veinzen, al dit pogen,

En al dit woelen, om een vyand neêr te treên,

Van wien het hoog gezag heeft overlast geleên.

Maar, dwingt de plicht my niet om voor myn kroost te waken,

Daar ik uw vader zie zoo weinig werks af maken?

Had hy prins Konradyn niet, voor een ruimen tyd,

Hersteld, en van de last der ketenen bevryd,

Indien myn hand de kroon niet hield? dien hy moet missen,

Zo deze wreker raakt uit zyn gevangenissen:

Want, of uw zwager dien wil paajen met een trouw,

'k Denk niet dat Konradyn Klotilde minnen zou;

Maar wel versloten; als hy door den Duitschen degen

Den staf van Napels weêr had in de vuist gekregen,

De voet op 't hart gezet van my, myn man, en zoon,

En licht een Spaansche bruid genodigd op den troon.

Zo lang ik leef, hoeft gy niet, voor die schand, te schromen,

Neen, neen, dat ongeluk zal u nooit overkomen.

Treur niet. 'k zal zorgen dat zyn wraak vuur word gebluscht.

Myn liefste kint! vaar wel, en stel uw hart gerust.

Zevende tooneel.

Klotilde, Alfonsus, Konstance.

Klotilde.

Helaas! helaas! ik voel myn boezem opgereten,

Wyl ik dat treurig uur, met zwygen, heb versleten.

Smart! hartzeer! droefheid, komt, en myd Alfonsus niet.

Hy, en zyn zuster, zyn myn heul in al 't verdriet.

Wie van u zal myn ziel meest pynigen, en plagen,

En evenwel den last der rampen helpen dragen?

Hartstochten! ik begeer niet dat ge my verschoond,

Maar, op het teêrste, my myn deerlyk lot vertoond.

En gy, Konstance, zult myn klachten niet beletten,

Het lust me nu my, tot een doel, haar voor te zetten.

O los geval! waar toe ben ik, van u, gebracht?

Van u, te vinnig, en te wreed, op ons geslacht,

Zo teêr en zwak van aart gelyk van ledematen?

Zeg, onbezuisde, wat is 't voorwerp van uw haaten?

De schoonheid? ach! dan word die gaaf aan vrouw natuur

Wel dier betaald; die gaaf zo bros en kort van duur.

Wie was dan liever niet mismaakt, en onbesneden,

Als eeuwig, zonder hoop van rust, door u, bestreden?

Wat my belangd, 'k ben moê. De traanen zyn alreê,

Waar mede ik smeeken wil om stilstand, en om vreê.

Wat hoorde ik? heet men dat dan met de prinse trouwen?

Hem, zonder hoofd, en op den doodbaar, aan te schouwen?

Zyn romp te raken? en te roeren in zyn bloed?

En is 't myn moeder die my deze vrindschap doet?

Is 't mogelyk? het zet myn hairen overende!

Het jaagd me 't zweet uit, wat gedaan in deze elende?

Het handewringen is, voorwaar, hier niet genoeg!

O deugdelyke Graaf, waar heen? gy gaat te vroeg.

Blyf by de koning! blyf aan 't hof! waar zyn uw zinnen?

't Schynt dat de kroonzucht eerst haar treurspel zal beginnen?

Het bitter voorspel, vol van schyndeugd, en bedrog,

Met eigenbaat vermengd, klinkt in myn ooren noch.

O Konradyn! gy moet myn onmacht my vergeven.

Myn hart is vaardig om te stryden voor uw leven;

Maar, ach! myn hand is niet bekwaam tot krygsgeweer;

Myn oogen konnen u beschreijen, en niet meêr.

Ontfang hun traanen dan, waar in ze zich verdrenken.

Konstance.

Rampzalige prinses! gy zult uw welvaart krenken.

Hou dog eens op. Wat wint gy met die jammerklacht?

Klotilde.

't Is waar, Konstance, 'k schrei niet meer. 'k heb my bedacht.

Kom.

tegen Alfonsus.

Was de prins dan geenzins te bekooren.

Alfonsus.

Prinses! hy zeide, dat (hoe vaak wild gy dit hooren?)

De kerker 't minnen, door zyn ongemak, belet.

Klotilde.

Alfonsus! was het hart, gelyk, de plaats, verzet!

De kerker is verruild voor marmersteene daken,

't Verachtlyk oud gewaad voor prachtig zilver laken.

Hy proefd de zoetheid van het koninglyk gezag,

Ter plaatse, alwaar, wel eer, zyn strenge vader plag

Zyn willekeuren aan het ryk te laaten hooren.

Alfonsus.

Let op; die plaats zal hem ontroeren, nooit bekoren.

Een prins, of koning, word nooit heviger getergt

Dan, dat men hem iet schoons noch aanteschouwen vergd,

't Geen hen 't geval ontrok, en wegschonk aan een ander.

Klotilde.

Myn noodvrindin! in aart gelyken we malkander.

Wat zoud gy doen? ik zal het volgen. Geef me raad.

Konstance.

De min vergeten: want zy komt noch veel te laat.

Alfonsus.

De zwarte lyktoorts doofd de witte bruiloftstoortzen.

En alles word bereid om deze minnekoortzen

Te doen verand'ren in doodsnikken. Had men eêr

Uw liefde ontdekt, misschien...

Klotilde.

Helaas! zeg my niet meer.

Het is een misslag; doch niet reukeloos te doemen.

Ik weigerde aan myn ziel het hart verliefd te noemen,

Zo lang ik merkte dat my niemand bood de hand;

En dekte 's minnaars naam met die van bloedverwand.

Maar nauwlyks heeft de Graaf van 't echtverbond gesproken,

Of myn geboeide min is schielyk losgebroken;

'k Weêrhiel die tocht niet, en zo dit een misslag is,

Ik twyfel, of ik wel begeer vergiffenis.

Doch 'k voeg me naar den tyd, en naar dit schroomlyk weder,

Ja. 'k leg het weezen van een minnaresse neder,

Mits ik niets hoopen durf van deeze onvruchtb're min:

Maar hou het hart van een standvastige vrindin.

Alfonsus! 'k zal den Graaf een snelle boden zenden,

Met wien hy zich, terstond, weêr na dit hof zal wenden,

(Hy kan niet ver zyn van de stad) indien hy keerd,

Zie ik den byl wel haast van 's prinsen hals geweerd,

In spyt des konings, en zyn trotse gemaalinne.

Dan zal ik zeggen dat ik Konradyn beminne,

En noemen (van de Graaf gestyfd) ons huuwelyk

Een bolwerk, en een muur, van dit bouvallig ryk.

Kom. Gaanwe. 'k wil dat gy my by de prins zult brengen.

Alfonsus.

Hoe?

Konstance.

Maar de lyfwacht zal den toegang niet gehengen.

Klotilde.

Men houd nu niemand uit de zaal.

Alfonsus.

Prinses! ik zou...

Klotilde.

Zwyg. Helpme liever dat ik eens de prins aanschouw.

Einde van het Tweede Bedryf.



Derde bedryf.

Het Tooneel verbeeld een Slaapkamer.

Eerste tooneel.

Konradyn, half leggende op het bed, Frederik, Wacht.

Frederik.

'k Zie dat de aanloksels van het hof uw ziel bekooren,

O Konradyn! en dat dit bed u slapen doet.

Gy wachters! wild de vreugd van deze slaap niet stooren;

Zy zalfd de wonden van het afgestreên gemoed.

Zy jaagt de zorgen weg met aangenaame droomen,

En zet, misschien, hem op den elpenbeenen troon,

En doet Siciliën, en Napels, voor hem komen,

Als voor hun erfheer, en des keizers Konraads zoon.

Ik ondertusschen, ik blyf wakker, vol gedachten;

Maar, die schavot, en beul, hier schild'ren aan de wand,

En storten, in myn oor, myn zusters jammerklachten,

Die 't brein ontsteeken, en beslommeren 't verstand.

Hoe noode liet zy me uit de boeijens van haar ermen!

Wat tranen deedze by dat allerlaatste woord!

Hoe zal zy schreijen! ach! hoe zal Agnes kermen,

Als zy myn deerlyk, en ontydig, sterven hoord!

Zo jong te sterven, in de lente van myn leven!

Hoe! sterven? daar wy uit de kerker zyn gebrocht?

Daar deze zaal ons schynt de vryheid weêr te geven?

Helaas! de elendige zyn steeds vol achterdocht.

Doch, laat dit sierzel my verschrikken, of verleiden,

't Beschouwen van dien vrind neemt alle droefheid weg;

Die, willig, op myn lyk, zich zal ter dood bereiden;

Gelyk ik by zyn hoofd het myne, ook willig leg.

Hy roert zich. ach! hy ryst. Ik heb te luid gesproken,

En, met myn droefheid, zyn verheuging afgebroken.

Konradyn.

Was dit een droom? of hoorde ik spooken? ach! myn vrind,

Staat gy daar? en ik rust?

Frederik.

Hier staat hy, die u mind,

En nooit verliet, zelfs in het barnen der gevaaren.

Wild my den inhoud van uw droom eens openbaaren;

Doch, zo ge licht niet aan het eind gekomen zyt,

Vergeef het my, 'k heb u dat rusten niet benyd;

Maar, 't was myn tyd de borst te ruimen, uit te klagen,

En, in dit oogenblik, myn lot alleen te dragen.

Een zoetheid, waar door ik ook, te eenemaal, vergat,

Dat Konradyn, zo na by my, gevangen zat.

Kom, prins, verhaal me uw... maar; 'k zie iemand tot ons komen.

Konradyn.

De stookebrand van 't hof? men spreekt nu van geen droomen,

Ziet hier de waarheid zelf, ô neef! het is gedaan.

Die booswicht komt om ons de dood te zeggen aan.

Frederik.

Myn broeder! ach! gy moet, gy moet zoo ras niet vreezen.

Want, kon zyn boodschap niet een blyde boodschap weezen?

Misschien werd Konradyn, van dien griffier geleid,

Daar hem de koning, met de koningin, verbeid,

Om hunnen bloed verwant, op 't vriendelykst, te onthaalen.

Konradyn.

Men zal die vrindlykheid, op 't dierst, my doen betaalen.

Tweede tooneel.

Robert, Frederik, Konradyn, Ernesto, Reinout, Wacht.

Robert.

Indien u, door myn komst, het bloed bevriest in 't hart,

Weet, dat het ongeluk uw dienaar mede smart.

Frederik.

Spreek uit, myn heer, hier is dien omweg niet van nooden;

Zeg met een woord, uw last.

Konradyn.

Vraag niet. Men zal ons dooden.

Dit is de boodschap van dit hatelyk gedrocht,

Dat, met zyn snoode tong, my steeds te krenken zocht.

Robert.

Dus hevig niet. De prins moet my ten minsten hooren.

Konradyn.

U schelm? ik leenen, uw verradery, myn ooren?

U, snode hofslaaf van een nydige Gravin)

Ha! wat verwaandheid neemt uw booze boezem in!

Dat gy een koning durfd een stouten rover noemen,

En een, die 't zyne hier met de wapens zocht, verdoemen?

Zeg, wie myn rechter is? en wie heeft heerschappy,

Zeg, over dien, die zich niet minder acht als hy?

Frederik.

Prins! uw oplopendheid zal ons niet konnen baaten.

En gy, myn heer, 'k verzoek, en bid, wild ons verlaaten.

't Is billyk dat men zich naar een gevangen voeg.

Uw tegenwoordigheid (helaas!) zegt ons genoeg.

Robert, vinnig.

Geensins. Ik weet myn last, en zal u die verklaaren.

Frederik.

Wel aan, gy kond die, met een woord, dan openbaaren.

Ernesto, tegen Reinout.

Dit schouwspel (ach! myn heer) zo vreemd en ongemeen,

Wringd de ingewanden om, en scheurd myn hart van een.

'k Vertrek.

binnen.

Robert, met papieren.

't Is konings wil, dat gy zult beiden sterven.

Frederik.

Het is genoeg. Hy doe slechts ons een uur verwerven,

Op datwe ons tot de dood bereiden, door 't gebed.

Robert.

'k Weet uur nog tyd, voor dat zyn majesteit die zet.

Vaar wel, en zyt getroost.

Derde tooneel.

Frederik, Reinout, Konradyn, Wacht.

Frederik.

Maar, wat is dit te zeggen,

Heer Reinout? zullen wy nu 't hoofd noch nederleggen,

Op dat de zwaare byl het van de schouders sny'?

'k Dacht, dat we waren door uw voorspraak, los en vry.

Reinout.

Helaas! geen voorspraak brengt het hof tot mededogen.

De Graaf van Vlaand'ren is geblindoekt met een logen.

Hy ging uit Napels, met een konings eed te vreên,

Die, zoo ze schaadlyk is, met voeten word getreên.

Frederik.

Is hy vertrokken?

Reinout.

Doch, de vorst deed hem gelooven,

Dat hy de prinssen niet van 't leven zou berooven:

Maar in het tegendeel de ryksprinses aan....

Konradyn, heen en weder over de kamer gegaan hebbende.

Och!

Myn vrind! rampzalig, door onze onderling verdrag!

Wat hebt gy reên om, met scheld woorden, my te ontmoeten!

'k Omhels uw kniën: en 'k val neder aan uw voeten.

Vergeef, vergeef, vergeef 't een dwazen jongeling,

Dat hy de kling op de onervaren heupen hing,

En deze lieve borst besloot in ys're plaaten.

Frederik.

'k Verdroeg dit van uw hand.

Konradyn.

Wilt gy me dan niet haaten?

Frederik.

Waarom?

Konradyn.

Heb ik niet een prinses haar broêr ontroofd?

Is 't niet alleen myn schuld, dat hy nu word onthoofd?

Frederik.

Myn boezemvrind! gy moet myn dood zo niet beklagen.

'k Ben sterk genoeg om myne, en uwe smart te dragen.

Het hoofd verliezen is een lichte, en korte straf.

Ik zal niet klagen, schoon me een zwaarder vonnis gaf:

De wreedheid mag aan ons al 't ysselykste plegen:

'k Zal noch steeds luisteren, met Konradyn verlegen,

En my verblyden, in de duldelooste pyn,

Als ik zyn dood (helaas!) den zachtsten hoor te zyn.

Konradyn.

'k Omhels u.

Reinout.

‘Ach! wat heeft de vrindschap al vermoogen.

‘Hoe 'k my bewaar, zy drukt de traanen uit myn oogen.

Frederik.

Myn broeder! 't is geen man die bang voor sterven is.

Men ga na 't moordschavot als na een bruiloftsdisch.

Konradyn.

Dat kan ik doen, indien men u laat in het leven.

Frederik.

Ik zal u voorgaan. 'k zal myn halsvrind nooit begeven.

Konradyn.

Gy voorgaan, Frederik? neen. neen. Het raakt my meest.

Ik ben de dader, gy myn hulper slechts geweest.

O Karel! schen uw hand niet aan myn bondgenooten.

Ik heb, ik heb alleen het harnas aangeschooten,

Om u te jagen van myns vaders gulden troon.

Is dit een misdaad, straf dien onvertsaagden zoon:

Doch laat de Aartshertog na zyn land, en zuster, keeren,

Die nooit u, noch uw ryk, zocht met het staal te deeren;

Maar my slechts volgde uit liefde, en uit genegenheid.

Frederik.

De dood is aangenaam. Hy dwaald die haar beschreid:

Dewylze een einde maakt van treuren, en van kwynen,

En alle kwellingen doet, met haar komst, verdwynen.

'k Geef, voor het leven, nu niet eenen enk'len zucht:

Neen: komen wy weêr in de vryë en open lucht,

Zo zal het leven toch ons evenwel verlaten,

Die, zo veel maanden, in dien engen kerker zaten.

Konradyn.

O staatzucht! zyt ge zo bedriegelyk, en vals!

Gy zwaait het slachtmes, en gy speeld noch met myn hals?

Baldadige! gy deed my dan zo prachtig kleeden,

(O spyt!) om koninglyk op uw tooneel te treeden?

Ben ik uw tydverdryf en spel, terwyl ik sterf?

Wie kan 't verdraagen? 'k scheur dit af!

Frederik.

Hoe menigwerf

Zyn wy een spel geweest aan Karel, en zyn knechten.

Men zwyge, en dulde het, want hier is niet uit te rechten

Met schelden; 'k zie dat een die scheld zich zelven wond.

Kom, gaanwe zitten, met de vinger op den mond,

Om hem, in zyne wrok, en wreedheid, te beklagen,

Waar af hy 't wroegen, al zyn leven, zal verdragen.

Konradyn.

En daarom hoopte ik wel wat meêr zachtzinnigheid

In Karel, die nu word getorst, gevierd, gevleid,

Van 't lachende geluk. Zy doet hem staan en blinken;

Doch op die plaats, daar wy nu vallen en verzinken.

Al 't geen aan ons gebeurd, kan aan zyn kroost geschiên.

Zyn zoon, prins Karel, kan ook uit een veldslag vliên.

Men kan hem vangen, ook in eenen kerker storten,

En, met den zelfde byl, zyn levensdraad verkorten,

O Frederik! die hy, tot onzen nek bereid.

't Is hem bewust dat myn vrouw moeder word verbeid;

Nu moest hy denken by zich zelf: 'k ben ook een vader,

Zy smeekt my voor haar zoon, geen rover noch verrader,

't Is billyk dat ik hem den moeder weder gees.

Wie weet of ik mee niet dit voorval eens beleef:

Maar neen...

Reinout.

Ach! Konradyn! hoe moogt ge u dus vermoeijen!

Zwyg doch, om mynent wil; zie, hoe myn oogen vloeijen.

Konradyn.

Heer Reinout, ach! myn dood zal waar zyn; niet verzierd,

Als toen myn uitvaart van Manfredus wierd gevierd,

Door 't gantsche ryk, nu met een valsche maare en logen,

Dan, met lykstaatzy, en met rouwgewaad, bedrogen.

Ach! had myn oom het niet versierd, en 't moordfenyn,

In Beijeren, 't werktuig van zyn kroonzucht mogen zyn,

Ik was, ô moeder, op uw zachte schoot gestorven!

Wy hadden van Monfort, ook schoonder dood verworven,

Als deze, zo men zich niet deerlyk had misleid,

En, met de losse hoop van beter kans gevleid,

Ontvliedende den rook om in dit vuur te springen.

Onnooste wieg! ô wieg! wat al veranderingen

In achttien jaaren; zint ik eerst het zonlicht zag,

En blyde, en dartel, en voorspoedig, in u lag!

Wat geeft die korte tyd al ruime stof tot zuchten!

Neêrlagen! ketens! wrange en bittere oorlogsvruchten!

Wat zytge een moeijelyke, en wat een zwaare dracht

Aan my, de laatste telg van myn beroemd geslacht.

Reinout.

Hoe juigte Duitsland, toen zy uit haar heldestammen,

Met uw geboorte, zag twee oorlogsbliksemvlammen

Opryzen! mannen, wiens geluk, met kracht gepaard,

Zich 't fiere Swaben bloed zou maken dubbel waard.

Van wiens verdiende lof Europe zou verstommen,

Wanneer zy klonk tot aan Alcides strandkolommen.

Frederik.

Dit sterven zal noch meêr vereeuwigen hun naam,

Myn heer, terwyl die, op de vleugels van de faam,

Gedragen word zelfs tot in 's weerelds uiterste hoeken.

Men zal haar teekenen in honderd wyze boeken:

Wat prins of koning, leest dan dit vermaard geval,

Dien 't niet behagen, en met een bedroeven, zal.

Ja; 't mededogen schynt zyn boezem door te sny'en,

Wanneer hy zien zal, op zyn hostapeetseryen

Gemaald, daar Konradyn zyn hals komt bieden aan:

En daar ik nederkniel om nooit weêr op te staan.

Wat mart de beul om ons onsterfelyk te maken?

Kom. Breng ons weg?

Konradyn.

Helaas! ik hoor de zaaldeur kraken.

Reinout.

Het is de hofmeester van de ryksprinsesse.

Konradyn.

O smart!

Wat schielyke angst bezet myn borst, en sluit myn hart?

Reinout.

'k Zal u verlaaten, en den strengen koning spreken.

En noch eens proeven, of ik 't steenen hart kan breken.

Vierde tooneel.

Alfonsus, Frederik, Konradyn, Wacht.

Alfonsus.

Myn heeren, 't is my leet: 'k zie dat ik u belet.

Frederik.

Geenzins.

Alfonsus.

De ryksprinses, wiens min niet word verzet,

Verzoekt, door my, verlof om in de zaal te komen.

Konradyn.

Hoe?...,, ach! myn ziel! wat stryd!

Frederik.

Zy kom vry, zonder schroomen,

Tot ons, rampzalige.

Tegen Konradyn.

'k Vrees dat de spyt de maagd,

Om zich (helaas!) op u te wreken, herwaarts jaagd.

Konradyn.

Laat zy zich in myn angst, en doodschrik, eens verblyden.

Alfonsus.

Verblyden, prins! zy quynd, zy sterft van medelyden,

En liefde: denk geen erg van dit bezoek.

Konradyn.

Wel aan.

ô Frederik! ik weet geen raad om dit te ontgaan.

Frederik.

Geheng, dat zy u spreek.

Konradyn.

Ik moet het wel gehengen!

Alfonsus.

Vaart wel; ik ga dan heene om haar by u te brengen.

Vyfde tooneel.

Konradyn, Frederik, Wacht.

Konradyn.

Wat of Klotilde toch beweegd om ons te zien?

Helaas! indien het in myn macht waar haar te ontvliên,

Hoe zoude ik.. maar, ik moet hier blyven, en haar hooren.

Frederik.

En minnen, Konradyn!

Konradyn.

Ach! was ik nooit gebooren.

Frederik.

Gebruik de tyd. Zy zal hier haast zyn. Waarde vrind!

Beraad u noch, en min om dat Klotilde u mind.

Ook is 't een huwelyk van staat; waar in uw oogen,

O ryksprinsessen, 't hart heel zelden eerst bewoogen;

Al noemd de wereld haar bekoorelyk, en schoon,

Men spiegeld zich eerst in de peerlen van haar kroon.

Konradyn.

Ik heb geen liefde tot de kroon, noch tot het leven,

Zo ik myn hart haar moet voor een van beiden geven.

Frederik.

Ach! onbedachte, maar, myn halsvriend, Konradyn,

Mind gy me?

Konradyn, verwonderd.

Wel, myn heer!

Frederik.

Zo zal de proef dan zyn,

Uw afkeer van de ryksprinses te laaten vaaren,

Alleen, om dien gemind, in 't leven te bewaaren.

Waar zit de teêrheid van uw vriendschap nu? gy deinst,

Gy wend het hoofd om; en gy meend het is geveinst.

't Is waar, 't geen ik verzoek; maar gy staat noch te draalen.

Ga! ga (zo gy me mind) Klotilde zelven haalen.

Geef my myn vrydom, haar uw liefde, tot rantsoen.

Verlosme nu, myn vriend! gy weigerd dit te doen?

Konradyn.

Ik kan niet.

Frederik.

Hoe! waarom? spreek, en laat dit omermen,

Die band van vriendschap kan myn leven niet beschermen.

Konradyn.

Het is uw zuster, die my kwetste, met haar oog.

En die myn hart, in 't net van haare aanloksels, toog.

Vriend! Agnes heeft het, ach!

Frederik.

Ik schrik. Wie zou dit denken?

Konradyn.

Het geen me ontroofd is kan ik dat een ander schenken?

Neen. In den tempel van myn boezem staat haar beeld;

Dat duld geen...

Frederik.

Mind gy dan myn zuster?

Konradyn.

Ja.

Frederik.

Gy streeld,

(Gelyk gy meend) maar kwetst myn ziel met deze reden.

Konradyn.

Ik voel myn hart ontlast. Wat heeft dat al geleden!

Hoe deerlyk is het, van 't verhoolen vuur, geknaagd,

En, door 't verkroppen van myn treurigheid, geplaagd!

Wyl ik myn hartkwetzuur niet dacht aan u te ontblooten,

Voor dat ik Karel, met myn degen, had doorstooten,

Zyn heir gedreeven uit het Palentynsche veld,

En my weêr aan het roer van 't koningryk gesteld:

Doch, dit is my mislukt. Dus heb ik (hier gezeten)

Myn Agnes nooit genoemd, maar, dikmaals, om de keten,

Gesteend, gezucht, geschreid. die keten, die myn ziel

En niet die 't lichaam, met haar kop'ren schakels, hiel.

't Was ook geen haat, die my vervreemde van Klotilde;

Neen 't was de liefde die dat niet verdraagen wilde;

Die brocht het vriendlyk beeld van Agnes voormyn oog.

Zo dra de flikkering des scepters my bewoog

Om na de klachten van de ryksprinses te luist'ren.

Zo doet de zon 't gesternt verflaauwen, en verduist'ren!

Frederik.

Verschoon me. Ik twyfel noch aan 't geen gy zegt, myn heer!

Mind gy myn zuster?

Konradyn.

Ja. 'k min haar. Zy mind my weer.

Frederik.

'k Beken, ik moet, maar kan 't noch zwarelyk geloven;

Want uw verkropte min gaat myn begryp te boven:

Doch, of myn zuster, met haar heuschheid, u verwon,

Zy is een avondstar by deze middagzon,

Die reê staat, om den mist des kerkers weg te jagen;

En, met een blyde straal, uw droefheid af te vagen.

Heb dan, heb met u zelf een weinig deerenis,

Verwerp die minnares, schoon zy myn zuster is:

U past Klotilde. laatze uw hand, en hart, verwerven,

Zo zy den vorst beweegd, en u behoed voor sterven.

'k Bid, een en anderwerf, doe naar myn raad, en les.

Konradyn.

'k Doe 't geen my Agnes raad. Daar is de ryksprinses.

Zesde tooneel.

Klotilde, Alfonsus, Konradyn, Frederik, Konstance, Wacht.

Klotilde, aan de ingang van de kamer.

Alfonsus! ik bezwyk. Het is te stout. Men keere.

Alfonsus.

Gy kond niet deinzen als met kwetsing van uw eere.

Treê voort.

Klotilde.

Toef. Hy mocht zien dat ik zyn smart beween.

Frederik, tegen Konradyn.

Wat is te ontroerd myn heer! zy schreid. Waar wil dit heen?

Gy stryd, zo wel als zy, met uw verwarde tochten.

Konradyn.

Neen. Neen. Ik voel me van uw zuster slechts bevochten.

Frederik.

Myn vriend! zy naderd: denk, denk wat Klotilde u biedt.

Zy heeft uw vryheid in haar handeu, Agnes niet.

Ik ga ter zyden af.

Klotilde.

O prins! myn vochtige oogen,

En natte Wangen, die ge, in 't afgaan af zaagt droogen,

Verzek'ren u, dat ik, niet door nieuwsgierigheid,

Maar door meêlyën, in de kamer ben geleid.

Konradyn, ontroerd.

'k Geloof uw traanen.

Klotilde.

Wat is dit? gy u ontstellen?

Ik kom hier geensins om uw ziel noch meêr te kwellen,

Gebliksemd, door de slag van de onvoorziene maar

Des vonnis: ik kom om u, uit het doodsgevaar,

Benevens Frederik, te redden, en te bergen:

Want die de naauheid van de bloedknoop scheen te vergen;

Die bloedknoop, die uw stamme aan ons geslachtboom bind,

Trotserende het geweld van eenen oorlogswind,

Die, met een ruk, haar van malkander dreigd te scheuren,

Herstel uw weezen. Hef het hoofd op. Staak dit treuren.

Konradyn.

Prinses, ach! daar de dood ons aangrynst, en vervaard!

Klotilde.

't Recht en de vreê zyn, in des konings hert, gepaard,

Om, op de olyveblaân, den twist in slaap te sussen,

Elkaâr ontmoetende met zusterlyke kussen.

Hy wend zyn aanzicht van de scherpe slachtbyl af;

En noemd zich zelven te onverbiddelyk en straf;

En schuifd al de adders weg, die aan zyn ooren hangen,

En 't gif uitspuuwen op de onnos'le krygsgevangen.

Konradyn.

Bedrieg u niet, prinses! uw vader keerd, en draaid:

Terwyl de hofhaan met zyn vleugels klept en kraaid,

Zyn sporen slypende om myn hertsêr op te suyën,

En. met de sprenkels van myn bloed, zich te verblyën:

Zyn gramschap ryst en daald, en heeft zyn eb en vloed.

Klotilde.

'k Ontken het niet, helaas!

Konradyn.

Hy koele, aan my, zyn moed,

En voere het vonnis uit. Ik ben getroost te sterven.

Maar, ô prinses, indien gy, van hem, kond verwerven,

Dat hy 't bebloede lyk myn moeder niet onthield,

Gy zoud...

Klotilde, ontsteld.

Zwyg! zwyg! ik word, door deze bede, ontzield.

Gy zult niet sterven. Neen.

Konradyn.

Wie schenkt me dan het leven?

Klotilde.

't Is van de koning u beloofd. Hy zal 't ook geven.

Konradyn.

Zoo word de Beyersche afgezant van hem misleid,

En ieder, die zich met ons moeid, of voor my pleit.

De graaf van Vlaenderen was, met myn ramp bewogen;

Maar (ach!) men heeft hem, met een schoone glimp, bedrogen.

Klotilde.

't Is waar; myn broeder ging, en wist ook anders niet,

Als dat men, heden, u van hier vertrekken liet,

Gelyk 't hem was beloofd: dus zal hy vader dwingen

Zyn woord te houden, en niet weêr te rug te springen,

'k Verwagt hem weder in de stad, en in 't paleis,

Op dat hy 't leven der twee prinsen van hem eisch.

Konradyn.

Zo weet hy wat 'er schort? het veinzen van uw vader?

Klotilde.

Ja. Door myn boden.

Konradyn, knielende.

Laat my toe, dat ik u nader,

Beleefdheids voorbeeld, en de zoom kus van uw kleed.

Ach! 't was te veel, 't geen gy voor een gevangen deed.

Prinses, ik ken, ik ken my deze daad onwaardig;

Zy zet me in diepe schuld.

Klotilde.

‘Helaas!

Konradyn.

Spreek. Ik ben vaardig.

Ach! wat begeerd ge van uw dienaar?

Klotilde.

Dankbaarheid.

Konradyn, weder knielende.

Prinses! ik beef. Aanvaard my zelf.

Klotilde.

O prins! gy vleid,

Gy geeft te veel. Het zal, misschien, u haast berouwen.

Uw mildheid is te groot, ik durf dien niet betrouwen.

't Is licht gezegt: aanvaard my zelf: doch, hoe gering,

Dit woord is, het besluit, in zynen ommekring,

Iets kostelyk, het geen maar eens is weg te schenken.

Wat zegt gy, Konradyn?

Konradyn.

Prinses! wat zal ik denken,

Uw rêen zyn duister.

Klotilde.

Ach! gy wilt me niet verstaan.

Alfonsus heeft...

Konstance.

Daar komt des konings lyfwacht aan.

Zevende tooneel.

Klotilde, Ernesto, Konradyn, Frederik, Alfonsus, Konstance, Pagien, Wacht.

Klotilde.

Ernesto! wel, wat is uw last?

Ernesto.

Om deze beiden

(Helaas) de tyd en uur te melden van te scheiden.

Myn heeren! 't smart me dat ik weêr uw smart verwek;

De geestlykheid verwacht u in dit zy' vertrek,

Om u te troosten, en te sterken met gebeden.

Prinses! 't behaag u dat zy derwaarts, met my, treden.

Klotilde.

Is vader wederom verandert van besluit?

Kom; gaanwe, Alfonsus: want dat hollen diend gestuit.

Ik wil myn ouders zelfs eens onder de oogen stappen,

Om sors, in hun gezicht, dien bloetwel toe te trappen.

‘Ach! is dit niet al te onmeêdogend', streng, en stuur,

‘O liefde! daar men een misdaader legt aan 't vuur,

‘En, door een heete gloed gepynigd, dwingt te zeggen

‘Wat in den afgrond van zyn hart, gesmoord bleefleggen,

‘Brand zy me vinniger, op dat ik melde 't geen

‘Gy zelfbrocht in myn hart, en 't geen gy weet alleen?

Prins! deze orkaan, die weêr zo schriklyk opkomt steeken

Verdryft myn schaamte, en wil dat ik eens uit zal spreeken.

Zie dan, in 's vyands hof, uw grootste lotvrindin,

Getroffen van een fiere, en ongemeene min:

Want, deed gy andere prinsessen hevig branden,

Toen 't juichend Romen u droeg op haar hart, en handen,

Na 't hooge kapitool, en noemde haar heer, en vorst,

De straal van uw geluk doorgriefde hunn' trotse borst:

Maar ik, ik wierd verliefd op u, een krygsgevangen,

Gesleept, geschopt, beschimpt, met ketenen omhangen,

En, binnen Napels, voor myn vader, neêrgesteld.

Ik heb my, met uw ramp, en ongeluk, gekweld;

Ja wenschte dikmaals, om u beter te behagen,

Meê ketens, om myn erm, en schouderen, te dragen,

En schold steeds op Anjous geslachtnaam, als een smet,

Die, met een glimp van eer, in 't minnen my belet.

Doch schynt u deze drift een ydel medelyden,

Zy doet zich klaarder zien met nu, voor u, te stryden;

En, met een grootsch bestaan, te stooren 't halsgerecht,

Eer een van u zich op den slachtbank nederlegt.

En, zo misschien de wraak niet voor myn min mocht stryken:

Maar, midden in het werk, zyn krachten deê bezwyken,

Sterf met dat ziel vermaak, dat u uw 's vyands kind

Niet op den troon, maar in den kerker, heeft bemind.

Achtste tooneel.

Frederik, Konradyn, Ernesto, Pagien, Wacht.

Frederik.

‘Hy zwygt, en zy vertrekt. Klotilde is al geweeken,

O Konradyn! wil tot uw trouwe vriend eens spreeken.

Konradyn.

Helaas!

Frederik.

Ja! 't is te zwaar datge in uw boezem lyd:

Doch, maak de ryksprinses verwinster in dien stryd;

Dat Agnes wyke.

Konradyn.

Neen. Die geeft het nooit verlooren.

Frederik.

Klotildes grootsheid moest u evenwel bekooren.

Konradyn.

'k Beken, haar liefde is 't hart eens konings dubbel waard.

Ernesto.

Prins! 'k verzoek dat gy uw verd're reden spaard.

't Word laat. Ly dat wy u na die gebeêcel brengen.

Frederik.

‘Ach! ach! myn zuster! 't Wreed uitstellen en verlengen

Van onze sterfdag, heer, is eindelyk gedaan.

Kom Laat ons, hand aan hand, het moordschavot opgaan;

Met naakte schouders, en met opgebonden hairen,

Den byl braverende als twee marmere pilaaren.

Konradyn.

Zie nu! zie nu, wat dat een vorstlyk leven is.

De Kerker heeft ons lang, met zyne duisternis,

Gedekt, het hof kan ons niet eenen dag beschutten.

O Frederik! ach! wilt me een weinig onderstutten;

'k Schyn tot de knyen, door een berg van zand te treên.

Ernesto.

binnen.

Hoe prangd me dit! daar gaan de jongelingen heen.

Hofdienaars! neemt terstond al 't siersel van de wanden,

Het geen gy, met zyn goud, hier gloeijen ziet, en branden,

Op dat de gantsche zaal worde in den rouw gekleed.

Zet ook het toortslicht, aan de buitendeur, gereed,

Om haar te ontsteken, als hier de uitslag word vernomen,

En deze prinsen, op doodbaaren, wederkomen.

Einde van 't Derde Bedryf.

