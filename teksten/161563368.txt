

Mithridates, treurspel.

Eerste bedryf.

Eerste tooneel.

Xiphares, Arbates.

Xiphares.

MEn heeft ons niet misleid, Arbates; het verhaal

Van vaders nederlaag, en Romens zegepraal

Is waar; hy wierd omtrent de Euphrates overvallen

In 't donker van den nacht. Hier hielp hem niet met allen

Zyn krygsvoorzigtigheid, 't volk kweet zich lange tyd;

Maar wierd op 't laast verstrooid, hy sneuvelde in den stryd.

elf heeftmen, tot bewys dat vader is verslagen,

Zyn zwaard, en tulband aan Pompéus opgedraagen.

Dus sturf die groote vorst, die veertig jaar alleen

De Romers heeft gekeerd, hunn' Helden afgestreên,

Hunne oorlogslust vaak door zyn kloekheid doen verkouden,

In 't Oosten hun geluk in tegenwicht gehouden,

En de algemeene zaak der vorsten tot zyn dood

Bepleit, nalaatende twee zoons, van magt ontbloot,

En van verdeelden zin om zyne dood te wreeken.

Arbates.

Wat inzigt, Heer, wat drift beweegt u dus te spreeken?

Heeft staatzucht broederliefde in 't hart zo zeer verkoud,

Dat gy Prins Pharnaces reeds voor uw vyand houd?

Xiphares.

Neen, waarde Arbates, neen, myn haat zal hem niets deeren;

Ik zou het overschot des Ryks geensins begeeren,

Tot zulk een snooden prijs. 'k Wil 't recht niet overtreên.

Dat zyn geboort' hem geeft. 'k Ben met myn deel te vreên.

'k Zal zonder ongeneugt zien vallen in zyn handen

't Geen hem de gunst belooft der Roomsche dwingelanden.

Arbates.

Zou Romen vriendschap doen aan Mithridates zoon?

Hoe kan dat weezen, Heer?

Xiphares.

't Is waar. Hy wacht het loon

Van zyn verraadery, nu vader is verslagen.

Hy heeft lang in zyn hart tot Romen gunst gedraagen;

Maar 't myne, meêr als ooit, verbitterd op dien staat,

Houd tegen Romen steeds een doodelyke haat.

Doch weet, myn haat, en 't geen hy van hun gunst mag beiden

Zyn wel de minste reên om ons van een te scheiden.

Arbates.

Wat kan toch buiten dat verdeelen uwe zin?

Xiphares.

Gy zult verwonderd staan. Die schoone Koningin,

Die Monima, die zo myn vader kon behaagen,

Daar Pharnaces nu ook zyn trouw aan op wil draagen.

Arbates.

Myn Heer!

Xiphares.

Die min ik, en verberg 't niet, nu 'k bevind,

Dat Pharnaces alleen haar nevens my bemind.

'k Zie, gy verwachte niet zulks uit myn mond te hooren;

Maar 't is van gistren niet, dat ik haar heb verkooren.

Al lang heb ik haar, schoon stilz wygende, aangebeên,

En in myn hart geknield voor haar bekoorlykheên,

Die 'k hooger schattede, dan al myns vaders kroonen.

Ach! kon ik u de kracht van myne min vertoonen!

Myn eerste zuchten, en myn laatste smerten! maar

De wankelende staat, en 't dreigende gevaar

En laaten my niet toe die hartstocht as te maalen.

't Is nu geen tyd om u myn liefde te verhaalen;

't Zy u genoeg gezegt, tot myn verdediging,

Dat ik haar 't eerste zag, en zy my 't eerste ving

In haar aanloklykheên. 'k Heb Monima verkooren,

Eer dat myn vader ooit haar naam had noemen hooren.

Hy zag haar, doch daar hy zich aan die schoone vrouw

Had hooren wettelyk te binden door de trouw,

Dacht hy, dat hy genoeg voldeê met haar te minnen,

En zy dus schand'lyk zich zou laaten overwinnen.

Gy weet wat vonden hy al heeft in 't werk gestelt

Om haar te buigen, doch haar deugd behield het veld.

Zints voelde hy zyn borst in 't afzyn zelfs vol wonden,

En heeft haar door uw hand op 't laast de kroon gezonden.

Nu oordeel van myn smart, en droef heid, op 't verstaan

Van 's Vorsten liefde en van het geen hy had gedaan;

Dat hy het bruidsbed reeds voor Monima deê spreiden,

En dat hy haar, als Bruid, ging naar Nimpheum leiden.

Noch kwam my het gerucht ter ooren in dien tyd

Van deeze kwelling, dat myn moeder, 't zy uit spyt,

Om haar misnoegen aan myn vader te betuigen,

Of om het Roomsche Hoofd tot myne gunst te buigen,

Den Koning had verraân; het slot, en al den schat

Die haar was toevertrouwd, zelf aan Pompéus had

Geleverd. Hoe stond ik op deeze maar verslagen!

Ik kon myn vader toen geen minnenyd meêr draagen;

Zo wierd door vaders liefde in my myn min gesmoord.

Dit kwam geduurig voor myne oogen, dies ik voort

Met myn getrouwste volk den vyand ging besptingen:

Daar zag myn moeder my door hunne benden dringen,

En geen gevaar ontzien, om eerlyk en vol moet

Te sterven, of dien hoon te wasschen in myn bloed.

De plaats bleef ons, de vloed Euxinus, als voor deezen

Geveiligd, wy hersteld. Geenvyand was te vreezen

Voor onze Vlooten, dan slegts de ongestuimigheên

Der baaren; maar hier was myn hart niet meê te vreên.

Ik wilde verder gaan. Arbates; 'k ruk myn benden

Heen naar de Euphrates; maar helaas! 'k versta in 't wenden

De nederlaag, en dood van Mithridates. Ach!

Wat gaf zyn ongeval myn ziel een zwaaren slag!

De schoone Monima kwam my in my gedachten

In 't midden myner druk, en 't hevigst myner klagten;

Een ongemeene schrik bevong myn ziel, en zin,

Wanneer ik overdacht myns vaders wreede min.

Gy weet, hoe menigmaal hy u heeft last gegeeven,

Om zyn bemindens niet na hem te laaten leeven.

'k Vloog naar Nimpheum toe, en met een droef gemoed

Zag Pharnaces met zyn gevolg rondom de voet

Van deeze vest verspreid; 't was my een heiloos teken.

Ge ontfingt ons beide, en voorts is 't ov'rige u gebleeken.

Gy weet, hoe Pharnaces, naar zyn gewoonte en aard,

Straks vol verwaandheid heeft zyn min geopenbaard

Aan Monima; ja heeft, gelyk gy hoorde, Arbates,

De Koningin verhaald, de dood van Mithridates;

Gy kend hem, 't geen hy zegt, wil hy volbrengen; maar

Ik zal hem, op myn beurt, ook toonen, dat ik haar

Bemin veel meer, als hy. 't Ontzag, dat ik voor deezen

Aan Mithridates, als myn vader, heb beweezen,

Is uit met zyne dood. 'k Zal Pharnaces gantsch niet

Ontzien; maar toonen, dat zyn hoogmoet my verdriet.

Indien my Monima niet zelve wederstreeven,

En af wil slaan het hart, dat ik aan haar wil geeven,

Zo zal ik, wat my ook voor ongeval ontmoet,

Haar niet verlaaten, als ten koste van myn bloed.

Zie daar 't geheim, dat ik u hadde te openbaaren.

Kies nu, met wien van ons gy uw geluk wilt paaren.

Zeg, wie uw trouw verdiend, en wie myns vaders kroon,

De slaaf van 't Roomsche volk, of wel uws konings zoon?

Misschien zal Pharnaces op Romen zich vertrouwen,

En in Nimpheum my als zynen dienaar houwen;

Maar binnen deeze plaats vrees ik zyn hoogmoed niet,

't Ryk Pontus is het zyn, 'k ben hier in myn gebied.

Want Kolchos, zynde my tot erfdeel toegevallen,

Weet dat ik meester ben, en Heer van deeze wallen.

Arbates.

Gebied my, als myn vorst, voor wien ik u erken,

Myn keur is al gedaan, Vorst Xiphares; ik ben

Alleen tot uwen dienst. Zo trouw, als ik voor deezen

Uw vader ben geweest, zal ik aan u ook weezen.

Gy weet, hy had dit slot gegeeven in myn magt;

Ik heb 't ook trouw bewaard; noch Pharnaces geacht,

Noch u; maar ik wil u niet langer wederstreeven.

Gelyk als ik 't ontfing, zal ik 't u overgeeven.

Uw vyand zy de myne; ik zie myn dood te moet,

Zo gy me niet beschermt, uw broeder zou in 't bloed,

Als hy hier meester was, elendig my doen smooren,

Om dat ik nimmermeer na hem heb willen hooren.

'k Verzeker u van 't hart, en de genegentheên,

Der Koninginne, en kan ik hier, gelyk voorheên,

Gebieden, zo zal hy dit land u niet ontrukken;

Maar elders gaan de vrùcht der Roomsche gunsten plukken.

Xiphares.

Wat ben ik u verpligt voor zulk een eed'le trouw!

'k Hoor iemand komen; ga, Arbates, 't is Mevrouw.

Tweede tooneel.

Monima, Xiphares.

Monima.

MYn Heer, ik kom tot u, als myn beschermer, loopen;

Indien gy my verlaat, op wien zal ik dan hoopen?

'k Ben eenzaam, en vol vrees, ik heb hier vriend, noch maag.

En of ik schoon de naam van Koninginne draag,

'k Ben een gevangene, en een weduw daar beneven,

Schoon ik nooit man had. Dit is 't minste, dat my 't leeven

Verdrietig maakt; maar die my 't meeste leed aandoet,

'k Schrik hem te noemen; doch ik hoop, uw grootsch gemoed

Myn traanen niet en zal om zynent wil verachten,

Noch uw verwantschap 't oor u stoppen voor myn klagten.

Myn Heer, nu weet gy wel, 'k heb u genoeg gezeid,

Dat Pharnaces het is, die vol vermetelheid,

Als met geweld, my wil met hem in de echt verbinden;

Maar ik zal in de dood, hoe wreed, meer zoetheid vinden

Als in zyn trouw. O Goôn! wat vyandlyker ster

Heeft myn geboortestond bescheenen! 'k ben dus ver

Gesleept, om zonder liefde, en te ens dank te trouwen,

En naauwlyks mag ik my in vryheid weêr aanschouwen,

Verlost van zulk een juk, en in een beter staat,

Of 'k word weêr aangezocht van een, die 'k doodlyk haat.

Misschien behoorde ik hier myn fierheid wat te breeken,

En in te binden, wyl zyn broeder my hoord spreeken:

Maar 't zy de reden, 't zy myn noodlot, of myn haat

Met Romen hem vermengd, waar op hy zich verlaat,

Geen ramp dunkt my zo groot, geen kwaad zo zeer te vreezen,

Geen dood dunkt my zo straf, als deeze min te weezen.

Ach! Xiphares, zo u myn schreijen niet ontroerd,

Ach! lyd ge dat men my met hem ten Tempel voerd;

Voor 't outer zultge my, in 't aanzien van de goden,

Om eeuwig vry te zyn van hem, my zelf zien dooden.

Gy zult my 't hart dat hy zo wreedlyk wil gebiên,

En dat ik niemand ooit en schonk, doorstoten zien.

Xiphares.

Mevrouw, stel u gerust, hier zal u niemant deeren,

Gy moogt in deeze plaats volkomentlyk regeeren,

Myn broeder, zo hy wil gebiên, mag elders gaan;

Maar al uw ongeval hebt gy noch niet verstaan.

Monima.

Waar meê wil my op nieuws de straffe hemel plaagen?

Xiphares.

Indien 't een misdaad is u liefde toe te draagen,

Is Parnaces alleen niet schuldig: ik voel my

Veel schuldiger, als hem.

Monima.

Hoe gy, myn Heer, hoe gy?

Xiphares.

Ja, wil dit ongeval vry by uw zwaarste stellen;

Eisch aan den Hemel wraak, van ons, om u te kwellen

Alleen gebooren, en tot uw verderf en straf,

Wyl noch de vader, noch de zoons ooit lieten af

U te vervolgen. Maar wat smert het u doet voelen,

Nu gy myn liefde hoord, die nimmer zal verkoelen:

Ja, hoe, myn stoute min u kweld, hoeze u verdriet,

Mevrouw, verzeker u, het heeft by 't lyden niet,

Dat ik geleeden heb, toen ik ze wou verbergen.

Doch vrees niet, dat ik iets uws ondanks u zal vergen,

Gelyk als Pharnaces, of in zyn plaats wil treên,

En ik my daarom dus gedienstig veins, ô neen!

Gy wilt in vryheid zyn, 'k heb u myn woord gegeeven;

Gy hoeft met hem, Mevrouw, noch ook met my te leeven.

Indien het u mishaagd. Maar als gy zyt voldaan,

En vergenoegt naar wensch, waar heen zult gy dan gaan?

Zal 't ver van hier zyn? en, Mevrouw, als gy zult scheiden,

Zal 't my geoorloft zyn u derwaarts te geleiden.

Zult gy zyn misdaad zien, en myne onnozelheid

Met een gelyk gezigt, en zonder onderscheid?

Zult gy ook my de straf, die hy verdiend, doen boeten?

En zal ik als gy vlugt voor hem, u missen moeten?

Zal ik tot loon, dat ik u zo getrouwlyk dien,

Besluiten moeten u na deezen nooit te zien?

Monima.

Wat zegtge, Xiphares?

Xiphares.

Ach! schoone Koninginne!

Indien de tyd iets deê tot voordeel myner minne,

'k Zou dan myn voordeel doen met dat geluk, Mevrouw,

En zeggen, dat ik 't eerst u zag, en 't eerst myn trouw

U opgeofferd heb, zelf in uwe eerste jaaren,

Toen uw bekoorlyk heên noch in haar groeijen waaren,

En aan myn vader en myn broeder onbekend;

Toen stonden zy al vast in myn gemoed geprent.

En, als door vaders last ik van u af moest scheijen,

Gedenkt u niet, hoe gy toen Xiphares zaagt schreijen:

Hoe dat hy treurde, toen de nood dwang, om zyn pligt

In acht te neemen, hem ontroofde uw lief gezigt!

Ach! welk een bittren rouw had my het hart bezeeten,

Toen ik myn afscheid nam! Mevrouw, is 't u vergeeten?

My heugt het noch te wel. 't Schynt u een droom, die nu

Uit uw gedachten is. Helaas! terwyl ik u

Afweezend minde; kost myn vader u behaagen,

En dacht niet eens, wat ik om u al moest verdraagen.

Monima.

Helaas!

Xiphares.

Hebt gy myn ramp een oogenblik beweend.

Monima.

Misbruik de magt niet, Prins, die u 't geluk verleend.

Xiphares.

Misbruiken? goede Goôn! terwyl ik u verdedig,

Niets verg; niets afeisch; noch in 't allerminst beleedig;

Wat wiltge meêr, Mevrouw? hebt gy me niet verpligt

Te zweeren, voor altoos te vliên uit uw gezigt?

Monima.

Gy hebtme meêr beloofd, als gy zult kunnen houwen.

Xiphares.

Wel hoe, Mevrouw! durft gy myn eeden niet vertrouwen,

Of vreest gy, nu ge zyt in myne magt gesteld,

Dat ik my tegens u zal dienen van geweld?

'k Hoor iemand komen; ei, Mevrouw, wilt my verblyden,

Een woord.

Monima.

Gy moet my voor uws broeders min bevryden,

Geweld behoeftge niet te doen, noch myn gezigt

Te vlien, indienge my voor deeze gunst verpligt.

Xiphares.

Mevrouw!

Monima.

Uw broeder komt.

Darde tooneel.

Monima, Pharnaces, Xiphares.

Pharnaces.

HOe lang noch wiltge beiden

Na vader, daar zo veel getuigen, en bescheiden

U overtuigen van zyn dood. Vertrek met my,

Uit dit barbaarsch gewest, daar gy in slaverny

Uw leeven doorbrengt, en uw dood licht zal ontmoeten.

Gy zult een minzaam volk zien buigen voor uw voeten;

Een heugelyker lucht, een aangenamer licht

Zal u een beeter land, vertoonen voor 't gezigt.

't Ryk Pontus heeft u lang erkend voor Koninginne;

De Koninglyke kroon, het teiken van de minne

Myns vaders, die hy heeft doen stellen op uw hoofd,

Heeft u, gelyk een pand, dat Koninkryk beloofd;

En, nu ik in dat Ryk tot Vorst ben aangenomen,

Is 't myne pligt de wil myns vaders na te komen.

Maar noodig is 't, dat wy vertrek ken uit dit Ryk,

Mevrouw, en datwe onze echt op 't spoedigst te gelyk

Verhaasten: ik zal u aanstonds met vreugd geleiden

Van 't outaar naar myn vloot; waar toe hier lang te beiden,

Mevrouw? het volk verlangt hun Koningin te zien;

Komt, daar gy hen, daar gy de baaren kunt gebiên.

Monima.

Myn Heer, de groote gunst, die gy my komt betoonen,

Ben ik niet magtig u naar waarde te beloonen;

Maar wyl gy antwoord eischt, van my, en kort besluit,

Vergunt ge my, dat ik u myn gedachten uit?

Pharnaces.

Zo 't u belieft, Mevrouw hoeft niet beschroomd te weezen.

Monima.

Gy weet myn Heer ik ben gebooren van Ephezen,

Daar ik gesprooten ben uit het doorluchtig bloed,

't Zy gy die Vorsten noemt, of Helden, om hun moed

In Grieken eertyds meer, als Koningen, verheeven.

Daar zag uw vader my in 't bloeijenst van myn leeven,

Toen heel Ioniä noch aan zyn magtig ryk

Behoorde, en zond me op trouw dit vorstelyke blyk;

Myn vader was 't een wet, en my gedwonge minne;

Ik moest gehoorzaam zyn, dus wierd ik tot slaavinne,

Schoon met een kroon op 't hoofd. Men zond my herwaards, om

Uw vader te voldoen, die my als bruidegom

Verwachte midden in den schoot van al zyn Ryken;

Maar 't noodlot dwong hem, eer ik kwam, van daar te wyken,

En elders heen te gaan, daar hem zyn oorlogslust

Naar toe riep. Hy liet my hier brengen, om gerust,

Zo lang die krygsstorm duurde, in dit gewest te leeven:

Hier ben ik van dien tyd tot deezen dag gebleeven;

Maar deez' beklaaglyke eer stond mynen vader dier:

Het eerst slagtoffer der Romeinen, aan het vier

Van hunne wraaklust, als verwinnaars, opgedraagen,

Was Philopemen, daar ik eeuwig om zal klaagen;

Wyl hy, om mynent wil, door hen is omgebragt.

Dit is 't, myn Heer, dat ik u te openbaaren dacht.

Schoon geen gerechte wraak myn gramschap heeft ontsteeken,

Ik vind my in geen staat om zyne dood te wreeken;

't Ontbreekt my aan de magt; wat kan een vrouw bestaan?

Ik heb geen heir in 't veld, om tegens hen te slaan;

Maar ik heb moet, myn Heer. Kan ik geen wraak verwerven,

'k Wil hem niet ontrouw zyn, noch myne handen verven

In zyn onschuldig bloed. En wat zou 't zyn, o smart!

Ontfing ik uwe trouw, die Romen mind in 't hart.

Pharnaces.

Ik weet niet, wat Mevrouw beweegt aldus te spreeken.

Is tusschen Rome, en my verbintenis gebleeken?

'k Bid, zegme, wie heeft u dus kwaalyk onderrecht?

Monima.

Hoe! loochend gy 't, myn Heer? gy hebt het zelf gezegt.

Zoud gy een Koninkryk, dat door hen is gewonnen,

En noch in hun geweld, aan my op draagen konnen,

Zo gy niet zeker waard, dat gy door hen, tot loon

Van uw verraad, gesteld zult worden op den troon?

Pharnaces.

Ik zoude u van die zaak wel reeden kunnen geeven,

Zo gy, Mevrouw, steeds door een andre zucht gedreeven,

Uw woorden niet en had vermengd met veinzery;

Maar uwes harten grond oprecht verklaard aan my.

Na zo veel stribbeling begin ik eens te ontdekken,

Waar uwe ontschuldiging, en weig'ring heen wil strekken,

Ik weet, wat u beweegt; 'k zie klaar in uw gemoed,

Dat u een ander, als myn vader, spreeken doed.

Xiphares.

De reden, die Mevrouw tot dit verwyt beweegen,

En wederlegt ge niet, maar toond u zelfverleegen.

Doch zo ge aan 't Roomsche volk, als ik, u wreeken wilt,

Wat martge? waar toe dus een oogenblik verspild?

Hoe! zal men tot de wraak van vader langzaam treeden,

En vaardig weezen om zyn zetel te bek leeden?

Is fierheid, eer en trouw, in ons heel uitgeblust?

Hy is wel dood, maar weetge, of hy in de aarde rust?

Wie weet, terwyl uw ziel zich zelfvermaakt in 't minnen,

En gy het zoet der trouw voeld speelen door uw zinnen,

Of hy, die als een zon, in 't oost te brallen plag,

Dien Aziën met recht den laatsten noemen mag

Van haare koningen, noch heden onbegraaven

Niet licht op 't veld, ten prooi van gieren en van raaven:

Of in een kuil versmoord; wie weet, ô welk een hoon!

Of hy, om zulk een smaad verbitterd, aan de goôn

Geen wraak eischt van zyn zoons, die hem niet durven wreeken.

Hoe! zullen wy ons, in dit woest gewest versteeken?

Indien 'er ergens noch een Vorst op aarde leeft,

Die de allerminste zucht tot zyne vryheid heeft,

Hy zal zich zekerlyk met onze magt verbinden.

De Parthen, Scyten, en Sarmaaten, onze vrinden,

Daar moeten wy naar toe, daar worden wy genood,

Dan toonen wy, het zy in leeven, 't zy in dood,

Dat wy de zoonen zyn van zulk een grooten vader;

Schoon ons de liefde streeld, het raakt ons vry wat nader

Voor 't Ryk te zorgen, ons te vryden van het juk,

Als dat men 't hart, 't geen niet te winnen is, verdruk.

Pharnaces.

Mevrouw, hy kend uw hart. Heb ik my nu bedroogen?

Dit is de vader, die uw ziel dus heeft bewoogen;

Dit is het Roomsche volk, dat u my haaten doet.

Xiphares.

Ik kon zo diep, als gy, nooit zien in haar gemoed:

Maar ik verzeker u, 'k zou haar niet wederstreeven,

Kon ik van haaren zin zo goede reden geeven.

Pharnaces.

Gy zoud zeer wel doen; maar 't geen ik doe, staat me vry;

En 't voorbeeld, dat gy geeft, is hier geen wet voor my.

Xiphares.

'k Weet niet, dat iemand hier, 'k zeg niemand uitgenomen,

Zou weig'ren myn geboôn, en wetten na te komen.

Pharnaces.

Deez' reden voegde u licht, zo gy te Kolchos waard.

Xiphares.

'k Gebie in deeze plaats zo wel, als daar.

Pharnaces.

Ei! spaart

Die redenen, gy vond u zekerlyk bedroogen.

Vierde tooneel.

Monima, Pharnaces, Xiphares, Phedima.

Phedima.

DE Zee, ô Prinsen, is met scheepen overtogen.

't Gerugt is valsch geweest; 't is Mithridates vloot;

Zyn wederkomst betuigt de onwaarheid van zyn dood.

Monima.

Hoe! Mithridates?

Xiphares.

Goon! mijn Vader!

Pharnaces.

Welke maaren?

Phedima.

De lichte scheepen, die voor uit gesteeken waaren,

Zyn binnen; en Arbaat, die reeds zyn pligt voldoet,

Is diep in zee den Vorst gevaaren in 't gemoed.

Xiphares.

Wat gaat ons aan!

Monima.

Vaar wel; ik ga ontstelt naar binnen.

Vyfde tooneel.

Pharnaces, Xiphares.

Pharnaces.

ACh! Mithridates keerd! wat zal ik nu beginnen!

Myn leeven, en myn min die loopen bei gevaar,

't Roomsch Leger komt te laat; Goon! welk een droeve maar!

Wat zal ik doen?

Tegen Xiphares.

Myn Heer, 'k hoor u in't heimlyk zuchten;

'k Zag, toen Mevrouw vertrok, uwe, en haar ongenugten;

Maar stellen wy dit uit. Een grooter zwaarigheid

Is u, zo wel, als my, door 't noodlot toebereid.

De Koning keerd, en zal ligt onverbidlyk weezen;

Hoe ongelukkiger, hoe meer hy is te vreezen.

't Gevaar is grooter, als gy meend, of denken kont.

Byd' zyn wy schuldig, en gy kend zyns harten grond.

Gy weet zyn gramschap die ontziet noch spaard geen vrinden;

Zyn kinders kunnen geen verschooning by hem vinden;

Wy hebben zelf gezien, hoe hy, niet lang geleên,

Twee zoons heeft omgebragt, en dat om mind're reên.

Ons staat voor u, voor my, en Monima te vreezen;

'k Beklaag haar, want zyn min zal haar licht dood'lyk weezen.

Zyn liefde is ongemeen, zyn minnenyd verwoed,

Maar liefde heerscht veel min, als haat, in zyn gemoed,

Vertrouw niet op zyn gunst, schoon zy u is gebleeken;

Zy zal zyn gramschap nu slechts vinniger ontsteeken.

Bedenk u, Heer, gy hebt het krygsvolk in uw magt.

Ik weet, al zeg ik niets, van waar ik hulp verwacht.

Indienge my geloofd, laat ons van deeze wallen

Ons meester maaken, eer wy worden overvallen;

Op dat hy niets gebiede aan zyne zoons, als 't geen

Ons aanstaat, en behaagd.

Xiphares.

Neen, Pharnaces, ô neen!

Ik weet myn misdaad wel, ook ken ik mynen vader;

'k Waar schuldiger als gy, wierd ik ook een verraader,

Wyl ik myn moeders schuld zou voegen by de myn;

Wanneer myn vader komt, zal ik gehoorzaam zyn.

Pharnaces.

Laat ons ten minsten dan niets van malkander spreeken,

Myn min is u bekend, en de uwe is my gebleeken:

Hy, die zeer listelyk zyn haat uitwendig smoord,

Zal zich te zyner tyd van 't allerminste woord

Bedienen tegens ons. Met schyn van tederheden

Is hy gewoon zyn nyd bedrieg'lyk te bekleeden.

Wyl ik u volgen moet, ik ben bereid; wel aan,

Maar laat ons evenwel malkander niet verraân.



Tweede bedryf.

Eerste tooneel.

Monima, Phedima.

Phedima.

MEvrouw, hoe wandeld gy alleen door deeze zaalen,

Nu ieder heen is om den Koning in te haalen?

Wat houd u hier, Vorstin? wat is 'er, dat u deerd;

En, als gy schynt te gaan, maakt dat gy weder keerd?

Zult gy hier door een vorst, die u bemind, niet hoonen?

Hy is uw bruidegom.....

Monima.

Myn staat zal my verschoonen,

Het voegt niet, dat ik hem ontmoet, maar hier verwacht;

Dewyl onze echt noch niet volkomen is volbragt.

Phedima.

Men mag met vorsten niet, als and're minnaars, leeven,

Gedenk, uw Vader heeft u aan den Vorst gegeeven;

Gy hebt een heilig pand tot teeken van zyn min,

Dat zal voor 't outer u, als zyne Koningin,

Met hem vereenigen. Ai, ga den Vorst begroeten.

Monima.

Ach! ben ik nu in staat om Mithridaat te ontmoeten?

Zie, Phedima, zie dit beschreid gelaat, ei! verg

My niet, dat ik hem zoek, maar dat ik my verberg.

Phedima.

Wat zegt Mevrouw? ô goon!

Monima.

Wat baard zyn komst my pynen!

Rampzalige! zal ik voor Mithridaat verschynen

Met zyne kroon op 't hoofd, en 't hart... ô ziels verdriet!

Myn Phedima, helaas! nu gy me bloozen ziet,

Kunt gy me niet verstaan?

Phedima.

Gy valt dan weêr in 't lyden,

Dat u in Griekenland zoo dikmaal kwam bestryden?

En Xiphares komt u weêr woelen door het hart?

Monima.

Gy weet myn ramp niet heel; 'k voel nu een dubb'le smart.

In Grieken minde ik hem om zyn manhafte daaden,

Als een doorluchtig vorst, gekroond met lauwerblaaden,

En om zyn deugden; maar helaas! ik dacht geensins,

Dat ik op 't hoogst bemind wierd van zo braaf een Prins.

Phedima.

Hoe, gy bemind van zulk een held, en zeegeryken....

Monima.

Ja, hy behoeft voor my in liefde niet te wyken,

Noch in rampzaligheid. O ja, terwyl ik hier

Verbrand, gevoeld hy in zyn hart het zelve vier.

Phedima.

Weet hy, of gy zyn min met wedermin zult loonen;

Weet hy, dat gy hem mind?

Monima.

'k Heb 't hem niet willen toonen,

De goden gunden my, dat my geen moed ontbrak:

En dat tot hem myn hart niet, als ten halven, sprak.

Wist gy, met welk een pyn ik heb my zelf bedwongen,

Toen my de schaamte, en min gelykelyk besprongen;

Hoe moeijelyk 't my viel hem wederstand te biên!

Indien 't my mooglyk is, ik wil hem nooit meer zien.

Ach Phedima! hoe ik my zelf ook wil bedwingen,

Als ik zyn smart zag, zou my die licht iets ontwringen

Van myn verborge min. Hy zelf zal 't licht eerlang

My doen ontdekken, maar 't zal hem ten ondergang

Gedyen, en 't was hem veel beter al zyn leeven

Van myne min te zyn onweetende gebleeven.

Phedima.

De Koning komt, Mevrouw, wat zultge doen?

Monima.

'k Ga heên;

Ik wil hem dus ontsteld niet in 't gemoed gaan treên.

Tweede tooneel.

Mithridates, Pharnaces, Xiphares, Arbates, Lyfwacht.

Mithridates.

WAt gy my ook, ô zoons, voor redenen moogt geeven,

'k Weet echter dat uw pligt u hier niet heeft gedreeven.

Verlaat gy Pontus, en gy Kolchos, die ik u

Had beiden toevertrouwd, in zulk een tyd, als nu?

Doch ik wil u als Vorst niet rechten, maar verschoonen,

Als vader, om aan u myn liefde te betoonen.

Myn zoons, gy hebt te licht gelooft myns doods gerucht,

Dat ik-zelf had gestrooid, om niet in mynen vlugt

Te worden achterhaald, Gy zult onschuldig weezen,

Om dat ge 't wenscht te zyn. Den Hemel zy gepreezen,

Dat wy ons wederom te samen zien gebragt.

En schoon ik jammerlyk moest buigen voor de magt

Van Romen, ja myn val onmyd'lyk zie voor oogen,

'k Zal my nochtans voor 't laatst aan haar te wreeken poogen,

En u noch deezen dag myn aanslag heel ontkleên.

Nu gaat, en laat my hier een oogenblik alleen.

Derde tooneel.

Mithridates, Arbates.

Mithridates.

NA ruim een jaar ziet gy my wederom, Arbates;

Niet dien gelukkigen, dien grooten Mithridates,

Die tegens Romen om des waerelds heerschappy

Heb veertig jaar gestreên, en tusschen haar, en my

Het lot onzeker hield. 'k Ben wederom geslaagen.

Pompeus heeft by nacht de zege weggedraagen:

'k Ben overwonnen, wyl een dikke duisterheid

Heeft vruchteloos gemaakt 's volks moed, en myn beleid.

't Was hen niet mooglyk hun geled'ren te bewaaren,

Wyl zy half naakt, vol vrees, en ongewapend waren.

Helaas! wat kon ik doen in zulk een overval?

Het krygsvolk liep als woest, de schrik was overal,

De een doode de ander, en het roepen, 't kermen, 't zuchten

Weêrgalmde van 't gebergt; al 't leger raakte aan 't vlugten;

't Veld lag met doôn bedekt; ik zelf was omgebragt,

Had ik in zulk een nood geen list voor my bedacht.

'k Liet strooijen dat ik in 't gevecht was omgekomen;

Dus redde ik my ter vlugt langs velden, en door stroomen,

Tot ik my eindlyk aan den Kaucazus bevond,

Doch zonder lang verblyf begaf ik my terstond

't Scheep op Euxinus; en, aan de overzy gevaaren,

Ging ik 't verstrooide heir straks weêr by een vergaâren.

Door zo veel rampen heen geworsteld, vinde ik hier

Noch grooter ongeval, 'k voel noch het minnevier.

Myn hart, met bloed gevoed, verhard in 't oorelogen,

Dat steeds van heerschzucht brand, buigt noch voor min vermoogen,

En 't beeld van Monima geduurig met zich draagt,

In spyt van de ouderdom, en 't noodlot dat my plaagt,

Ach! 't heeft geen vyanden, die 't minder kan gedoogen,

Als myn ondankb're zoons; die 'k hier zie voor myn oogen.

Arbates.

Uw zoons, myn Heer?

Mithridates.

Die zyn 't: maar hoe myn toornigheid

My 't brein bedwelmt, ik maak noch echter onderscheid.

'k Heb nimmer Xiphares myn wil zien wederstreeven:

Hy haat myn haaters, ik heb hem een proef zien geeven

Van zyne kloekheid en de liefde die hy my,

Als zynen vader, draagt: en de verraadery

Zyns moeders door zyn trouw, en wakkerheid verdoemen:

Dies strekt haar schande hem tot stof, om op te roemen.

En ik geloof noch niet, ja durf niet denken, dat

Die braave zoon zich met trouw loosheid heeft beklad.

Maar echter weet ik niet, wat zy hier beide maaken.

Of heeft hen Monima doen beide in liefde blaaken?

Zeg my, met wien zy 't houd, wien 't meest is toegedaan:

Op dat ik weet, hoe ik met haar te werk moet gaan.

Hoe zeer wy Monima verlangen te begroeten,

Gy zult me eerst rek'ning van hun harten geeven moeten.

Wat is hier omgegaan? wat zaagtge al? en wanneer

Liet gy myn zoons hier in de vesting? spreek.

Arbates.

Myn Hr,

Prins Pharnaces is hier een week geleên gekomen.

't Gerucht van uwe dood, dat ik reeds had vernoomen,

Heeft hy bevestigd, en wou hier straks meester zyn.

Maar ik, die my nooit liet verblinden door de schyn

Van valsche maaren, had hem nimmer willen hooren,

Had Xiphares, die in zyn traanen scheen te smooren

Om uwe dood, my niet verzekerd van 't gerucht,

Min door zyn redenen, als zyn bedroefd gezucht.

Mithridates.

Wat deên zy?

Arbates.

Pharnaces, myn Heer, was naauwlyks binnen,

Of straks verk laarde hy de Koningin te minnen,

Ontdekte haar zyn liefde, en wilde voor de Goôn

Doen stellen op haar hoofd de koninklyke kroon,

Die zy ontfangen had voorheen van u, zyn vader.

Mithridates.

Mogt zy myn assche niet beschreijen, O verraader!

En haaren pligt voldoen? en Xiphares?

Arbates.

Tot nu

Heeft hy geen zucht getoond te draagen, als tot u.

Zyn hart, met u vereend, scheen van geen vier ontsteek en

Als om op 't Roomsche volk uw droeve dood te wreeken.

Mithridates.

Wat voerd hem even wel uit Kolchos herwaards aan?

Arbates.

Myn Heer, dereden zultge eens vroeg, of laat verstaan.

Mithridates.

Neen, spreek: 'k gebied het u, geef my van alles reden.

Arbates.

Al 't geen ik weeten kon, en zien, ô Vorst, tot heden,

Is dat hy deeze plaats, die gy my hebt vertrouwd,

En 't landschap na uw dood, als voor het zyne houd:

En meer betrouwende op zyn moed, als op de wetten,

Heeft hy met magt zich in zyn erfdeel willen zetten.

Mithridates.

O dit is 't minst, dat hy te wachten heeft van my,

Zo my de Hemel gund, dat ik myn zaaken vry

Beschikken mag. 'k Beken, ik was voor hem verlegen;

Maar nu voel ik myn ziel van vreugde zich beweegen.

'k Schep weder adem: ach! ik vreesde dat die zoon,

Die dus lang heeft geweest een stut van mynen troon,

Myn medeminnaar was: laat Pharnaces my hoonen,

Ik zweer, ik zal dien schelm naar zyn verdiensten loonen,

Hy heeft my lang gekweld en menigmaal gesard;

Wanneer ik zien moest, dat hy Romen in zyn hart

Begunstigde, en verhief: dit bleek uit al zyn daaden.

Maar heeft my Monima om zynent wil verraaden?

Gunt zy hem 't hart, dat my voor deezen was beloofd?

Wee hem! die my myn bruid zo schelms, en stout ontroofd;

Wee dien ontaarden! dien ontrouwen! dien verrader!

Mind zy hem ook?

Arbates.

Myn Heer, de Koningin komt nader.

Mithridates.

O goon, die myn gemoed, en myne liefde ziet,

Zend my geen meerder leed, belet tog, dat ik niet

Moog vinden, 't geen ik zoek. 't is nu genoeg, Arbates.

Laat my alleen.

Vierde tooneel.

Mithridates, Monima.

Mithridates.

MEvrouw, hier ziet gy Mithridates.

De Goden hebben my hier wederom gebragt,

En reeds myn ongeval door deeze gunst verzacht,

Dat ik myn Koningin mag wederom aanschouwen,

Veel schoonder noch als ooit. De dag om u te trouwen

Vermoede ik niet, Vorstin, dat zo laat daagen zou,

Noch dat ik u, helaas! met myne komst, Mevrouw,

Meer tekens van myn ramp, als van myn min zou geeven.

'k Ben herwaarts heen alleen door uwe min gedreeven,

Om u alhier te zien; ja 'k vind myn leed verzoet,

Zo slechts myn komst geen leed verwekt in uw gemoed,

Die gy met smarten lang had hooren te verwachten.

Mevrouw, ik zeg genoeg, indien ge'er op wilt achten.

Gy draagt, gelykge weet, het teken van myn woord,

Het welk u dag'lyks zegt, dat gy my toebehoord.

Wel aan dan, binden wy die trouw met vaster banden;

Myn grootheid roept ons bei van hier naar andre landen;

Ons diend geen tyd verzuimd: myn aanslag is te groot:

En morgen moed ge my verzellen op myn vloot.

Monima.

Myn Heer, doet watge wilt: want zy, wien ik myn leeven

Moet danken, hebben my in uwe magt gegeeven;

En wat gy me ook gebied, ik ben altoos bereid:

'k Zal niet antwoorden, als door myn gehoorzaamheid.

Mithridates.

Gy toont u willig om u onder 't juk te vleijen:

Maar laat nochtans u als een offer heen geleijen

Naar 't outer: gy bemind my min, als gy me ontziet;

En schoon geu geeft aan my, weet, gy verpligt me niet.

Mevrouw, hoe zultge my op zulk een wys ontfangen?

En mind my Monima nu slechts als myn gevangen;

Uit liefde niet, maar dwang? dat had ik niet verwacht.

Of maakt myn ongeval my in uw oog veracht?

O! schoon ik alles, wat ik noch bezit, moest derven,

En als een balling gaan langs vreemde stranden zwerven;

Al had my 't bars geval gebragt in zulk een nood,

Dat ik alom vervolgt, van raad, en magt ontbloot,

Moest van den buit, gelyk een snoode roover, leeven,

En niets dan mynen naam my over was gebleven:

Zo weet, dat wie den naam van van Mithridates hoord,

Met diepe eerbiedigheid zou knielen op dat woord;

Ja dat geen vorst op aard, hoe hoog in top verheven,

Indien hy 't waardig is, aldus met my te leeven,

Zou weigeren, en my, die veertig jaaren lang

Met Romen heb gestreên, zo schoonen ondergang

Niet zou benyden. Gy zoudme ook meer eer bewyzen,

Mogt in uw hart een drop van 't heldlyk bloed verryzen.

En nu gy eindelyk met my naar 't outer moet,

O! 't zou zeer eerlyk staan voor u, en voor uw bloed,

U, volgens u wen pligt, gehoorzaamlyk te voegen,

En myn genegentheid volkomen te vernoegen,

My te vertroosten, en te bannen uit myn hart

Het misvertrouwen, dat my meer, als alles, smart.

Wel hoe, Mevrouw, hebt gy geen antwoord my te geeven?

Wat maakt u dus ontsteld! waar is uw spraak gebleeven?

Hoe gy my ziet ontroerd, gy zwygt, en antwoord niet?

Maar 't oog, dat schreijen wil, toond klaar uw zielsverdriet.

Monima.

Ik schreijen: neen, myn Heer: verwacht van my geen traanen.

'k Gehoorzaam u, waar toe my verder aan te maanen?

Kunt gy me niet verstaan? is 't niet genoeg?

Mithridates.

O neen 't.

Doch ik versta u wel, en beter, als gy meent.

Men heeft my waar gezegd, en ik ben door dit spreeken

Noch krachtiger, als ooit, in minnenyd ontsteeken.

Myn trouwelooze zoon, door uw gezigt bek oord,

Heeft u zyn min ontdekt, en gy hebt hem gehoord.

Gy schrikt reeds, naar ik zie, nu dat gy hem hoord melden.

Bemin hem vry; maar 'k zweer, dat ik 't hem zal vergelden,

Mevrouw, indien ik hier, als eertyds, kan gebiên,

'k Verzeker u, gy zult hem nimmer weder zien.

Roept Xiphares.

Monima.

O goon! myn Heer, wat zal dit weezen?

Hoe! Xiphares?

Mithridates.

Die hoeft myn gramschap niet te vreezen;

Hy heeft my niet verraân, en 't is vergeefs, dat gy

Dien braaven zoon verdacht te maaken zoekt by my.

Mevrouw, kon Xiphares, die 't waard is, u behaagen,

't Waar u vry minder schand, my lichter te verdraagen;

Maar een verraader, een trouw loozen zoon, wiens hart

Van 't myne zo vervreemd, my hoond, my tergt, en sart;

Die nooit iets deugdelyks, of loflyks heeft bedreeven,

In een woord Pharnaces, Mevrouw, uw hart te geeven,

Dien schelm te minnen, en my schandlyk te versmaân....

Vyfde tooneel.

Monima, Mithridates, Xiphares.

Mithridates.

KOm hier, myn zoon, kom hier, uw vader is verraân.

Uw snoode broeder heeft myn ondergang gezwooren;

Onteerd my, zoekt myn dood, en komt myn aanslag stooren.

Hy mind de Koningin, behaagd haar, en ontroofd

Me een hart aan my verpligt, my van de Goôn beloofd.

Gelukkig evenwel, dat ik van zulk een boosheid

De schuld moet geeven aan uw broeders trouweloosheid;

Dat niet aan uwe ziel uw's moeders ontrouw kleeft,

En Pharnaces vergeefs u een k waad voorbeeld geeft;

O ja, myn zoon, op u alleen mag ik vertrouwen;

Op u alleen durf ik myn hoop, en aanslag bouwen.

'k Heb u tot metgezel, en waardige erfgenaam

Verkoren van myn ryk; voor alles, van myn faam.

Myn min, noch Pharnaces, die my dus hoond en geeven

Myn ziel alleen geen werk, 'k word elders heen gedreeven,

En de aanslag, die ik heb, vereischt myn zorg, en vlyt;

Ja alles roept om my in deez' verwarden tyd.

Op dat myn scheepsvloot, en myn volk moog vaardig weezen,

Zy my gehoorzaamheid betoonen, als voor dezen.

Gy onderwyl, myn zoon, blyf hier, op dat ik mag

Gerust zyn, en dat my geen onverwachte slag

Myn bruid ontroov'. Gy moet uw's broeders min beletten;

Blyf by de Koningin, en zoek haar om te zetten,

Op dat zy myne min met wedermin beloon;

Voor al draag zorg, dat zy my noch niet verder hoon.

Wees steeds onzydig, engy zult haar licht ver winnen;

Want zo zy verder gaat, in plaats van haar te minnen,

Myn min wierd raazerny, waar van het naberouw

My, na genome wraak, wel licht eerst treffen zou.

Zesde tooneel.

Monima, Xiphares.

Xiphares.

WAt zal ik zeggen? hoe versta ik deeze reden?

Mevrouw, gy hebt gehoord het geen de Koning heden

My heeft bevoolen. Zou 't wel waar zyn, groote goôn!

Is Pharnaces, helaas! dan de oorzaak dezer hoon,

Die hem zo zeer ontsteld, en hebt gy hem verkooren?

Monima.

Hoe! Pharnaces? die 'k haat. O goôn, wat moet ik hooren!

Het is dan niet genoeg, dat deeze droeve dag

My eeuwig scheid van u! ô doodelyke slag!

En dat ik, laas! verpligt als een flaavin te leeven,

Aan eindeloos verdriet my zelf moet overgeeven;

Men voegd noch by myn leed dit schandelyk verwyt,

Dat ik om Pharnaces zou schreijen, wat een spyt!

Ik haat hem als de dood; zou ik hem liefde toonen?

Den Koning, wien de toorn verblind, kan ik verschoonen.

Hy kend myn hart niet, noch genoot ooit gunst van my;

Maar gy, myn Heer, zult gy my dus bejeg'nen? gy?

Xiphares.

Mevrouw, vergeef het my; de liefde doet my dwaalen.

De dwang zet myne min, zo wel, als de uwe, paalen;

'k Durf my niet wreeken, schoon ik alles missen moet;

Maar wat te denken van den Vorst, die, als verwoed,

Klaagt, dat een ander hem het hart u komt ontrooven;

Wat heilryk minnaar mag zich zulk een gunst belooven?

Wie is 't, Mevrouw?

Monima.

Schept gy vermaak in uw verdriet,

Beklaag uw ongeval, maar ach! vergroot het niet.

Xiphares.

Ik weet wel wat een smart dat ik my zelf ga brouwen,

Gering is 't, dat ik u zie met myn vader trouwen;

Maar noch te lyden dat een ander de eer geniet

Van uwe traanen, baard my 't grootste zielverdriet.

Doch 'k zoek myn lyden door myn wanhoop te vergrooten;

Wie heeft, Mevrouw, 't geluk van uwe gunst genooten?

Doe my de gunst, en zegme, ei! zegme, wie het is.

Monima.

Is 't u zo moeijelyk om deez' geheimenis

Te ontdekken? toen ik zocht uw's broeders hand te ontkomen,

Tot wien, myn Heer, heb ik myn toevlugt toch genomen?

Wie klaagde ik myne nood? wie gaf me toen zyn woord?

Wiens min heb ik, als de uwe, ooit gunstig aangehoord?

Xiphares.

O hemel! zonde ik my hier op betrouwen mogen?

Mevrouw, ben ik het die gy zaagt met gunstige oogen?

En is 't om mynent wil, dat gy deez' traanen schreid?

Monima.

Ja, Prins, om uwent wil. 'k Hiel myn geneegentheid

Met smart een lange tyd in myn gemoed verhoolen;

En 't zwygen voegd my noch; maar 't vuur, zo lang verschoolen,

Barst uit, hoe 't wierd verdrukt, 't wierd echter nooit versmoord;

Doch nu hebt gy myn min voor 't eerst, en 't laatst gehoord.

Gy schepte al overlang in myne min behaagen,

En ik heb lange tyd u liefde toegedraagen.

Herdenk dien droeven dag, 't begin van uwen druk,

Toen eerst uw ziel door my gebragt wierd onder 't juk.

Denk aan 't vermaak, myn Heer, zo weinig tyds genooten,

En hoe dat u de liefde uws vaders heeft verdrooten,

Toen gy uw ongeval en zyn geluk moest zien,

En toen gy tegens dank van Monima moest vliên.

Als gy dit overweegt, myn Heer, in uw gedachten,

Gy zult myn traanen steeds vermengt zien met uw klagten:

Ik leê, al wat gy leed; 'k heb 't heden aangehoord:

Myn hart antwoorde 't uw', myn Heer, op ieder woord.

Rampzaal'ge liefde, die wy niet volbrengen moogen!

Schoone overeenkomst, die het lot niet wil gedoogen!

Ach! wreede hemel! die ons geeft een ziel, en zin,

Waarom verhinderd gy 't volbrengen onzer min!

Want hoe myn hart tot u, myn Heer, ook is genegen,

Weet echter, dat myn pligt myn min moet overwegen;

Die roept my naar 't altaar, door 't recht der Majesteit,

En daar beloof ik u het zwygen. 'k Zie gy schreid;

Ik hoor, gy zucht: gy ziet, hoe 't lot my is verbolgen:

Ik kan uw bruid niet zyn: maar moet uw vader volgen.

Gy zelf moet nu de hand my bieden, schoon 't u smart,

En helpen my om u te bannen uit myn hart,

'k Verwacht voort 't minst, dat gy me uw heuschheid zult doen blyken;

En waar gy my ontmoet, myn byzyn steeds ontwyken.

'k Heb u genoeg gezegt, om u gantsch te overreên,

Dat gy u wachten moet deez' wet ooit te overtreên.

En zo uw hart my ooit heeft waare min gedraagen,

Myn Heer, zo Monima u immer kon behaagen,

Zo komt na deezen nooit ter plaats, daar gy haar ziet,

Helaas! want zonder dat acht ik uw liefde niet.

Xiphares.

Goôn! welk een liefde! maar wat mag uw gunst my baaten,

O straffe Hemel! die haar dwingt my te verlaaten,

Gy stoot my van den top van vreugd en van geluk

In eenen jammerpoel van eindeloozen druk.

Hoe heb ik dan uw ziel in liefde doen ontvonken,

En zal een ander nu met u, myn bruid, gaan pronken,

En rooven my een hart, dat my was toegezeid?

Wreê vader! ruim zo straf, als vol rampzaligheid.

Mevrouw, waarom wilt gy, dat ik van u zal vlieden?

Weet gy niet wat de Vorst my daadlyk kwam gebieden?

Wat zal hy zeggen...

Monima.

Gy moet my gehoorzaam zyn,

Zet uwen vader om door de een of de andre schyn.

Dit zal de grootste zyn van uw doorluchte daaden.

Ja, Prins, gy moet om my uw lusten zelfs versmaaden.

Ach! gy zyt wreed, zo gy my hier in niet voldoet,

En voerd my in myn dood, 'k mistrouw myn teêr gemoed;

Ik ken myn zwakheid, en ik loop gevaar van 't leeven;

Als ik uw droefheid zag, zou my de moed begeeven;

't Herdenken uwer min zou myn genegentheid

Doen zuchten; en myn hart, dat van de liefde, en spyt

Verscheurd word, zou terstond uit zyne boeijens springen,

En vliegen naar u toe; des komt ge my te dwingen

Tot die uitspoorigheid, zo schaad'lyk aan myn eer,

Dat iemand u om my hoord zuchten, weet, myn Heer,

Gy zuld my evenwel in 't minste niet beletten

De schand dier heugenis my zelfs betaald te zetten;

Ik zal u rukken uit myn hart, en met myn bloed

Die hoon afwasschen van myn grootsch onteerd gemoed.

Maar, ach! wat zeg ik? schoon ik van u af wil scheiden,

Een doodelyk vermaak doet my noch echter beiden;

'k Voel dat myn hart, door u te spreeken, en te zien,

Met lust verlengt 't gevaar, waar voor 't behoord te vliên.

't Moet echter zyn. Om niet geheelyk te vertreeden

't Klein overschot, helaas! van myn stantvastigheden,

Zo vliede ik; en betrouwme op uw gehoorzaamheid,

Verdien, Prins, dat ge word van Monima beschreid.

Xiphares.

Mevrouw.... Zy vlugt, en wil my geen gehoor verleenen.

Rampzaal'ge Xiphares! wat loopt gy? ach! waar heenen?

Gy zyt bemind, en word gebannen. Ach! gy ziet

Dat uwe pligt, zo wel als haare, 't u gebied.

Kom, dood, verlos myn ziel uit deez' rampzaligheden!

Maar zal dan Pharnaces myn plaats by haar bekleeden?

Neen: moet het zyn, dat my een minnaar haar ontruk,

'k Gun, stervend, niemand, als myn vader, dat geluk.



Derde bedryf.

Eerste tooneel.

Mithridates, Pharnaces, Xiphares.

Mithridates.

NU komt, gy Princen, komt; het uur is nu gekomen,

Dat gy moet weeten wat wy hebben voorgenomen.

't Schynt, dat zich alls tot myn aanslag gunstig wend,

En daar niets aan ontbreekt, als datze u zy bekend.

'k Ben vlugtig, 't bars geval heeft my toch hier gedreeven.

Maar gy weet al te wel het tydboek van myn leeven

Om ooit te denken, dat ik my in deezen hoek

Verbergen zal, tot dat de vyand my bezoek.

Het oorlog geeft zo wel geluk, als ongelukken;

De Bosphoor heeft my meêr, als eens, te rug zien rukken

Met nieuwe benden uit het diepst van zyn moeras,

Terwyl de vyand door myn vlugt bedroogen was,

Als overwinner scheen van my te zegepraalen,

Zyn zegetekens in het koper deede maalen,

En reeds myn ryken, als met ketens, had geboeid,

Wanneer ik, als een stroom, die alles overvloeid,

Hem op het onvoorziens kloekmoedig kwam bespringen,

En door myn dapperheid de zege weêr ontwringen:

Hem dreef uit Azien, als met een donderslag,

En 't werk eens heelen jaars vernielde in eenen dag.

Nu is 't een and'ren tyd: 't heel Oosten zucht in banden:

't Verdubbelde geweld der Roomsche dwingelanden

Is niet te wederstaan. De landen zyn bedekt

Met Romers, die de hoop van winning herwaards trekt.

Dat roofziek volk, 't welk zich verrykt door 't ooreloogen,

Komt herwaarts door 't gerucht van onzen schat bewoogen:

Malkander nydig om den buit, daar elk naar tracht,

Zoekt ieder om het zeerst 't geluk, terwyl 't hem lacht,

Te vatten. Dit doet hen met hoopen overkomen:

Hun land ontblooten, om het onze te overstroomen.

Geen Vorst, die wederstand hen bied, als ik alleen,

Myn vrienden helpen my zo trouw niet, als voorheên.

Elk een keerd my de nek: en wenscht van my ontslagen

Te weezen: and'ren reeds het juk des vyands draagen.

Pompéus naam alleen verzekerd zyn gezag.

Hy is 't, die zich den schrik van 't Oosten noemen mag.

Ik meen in Azien hem niet meêr aan te vallen:

Maar zelfs myn heir te slaan om Romens trotsche wallen.

Deeze aanslag dunkt u vremd, gy denkt misschien, dat zy

Uit dulle wanhoop spruit, of wel uit raazerny.

'k Vergeef het u. Ik weet eerst moet men de uitslag wachten,

Dewyl men zelden eer een aanslag goed durf achten.

Denkt niet, myn zoons, dat ons van Romen de natuur

Gescheiden heeft met een onoverwinb'ren muur.

O neen! ik ben gantsch niet in deeze zaak verlegen:

Dit land is my bekend, ook weet ik al de wegen

Daar door ik trekken moet, en by aldien de dood

Myn aanslag niet, met my te vellen, om en stoot,

Zo zult gy haast de vrucht aanschouwen van myn woorden,

En eer drie maanden staan op 's Tybers trotsche boorden.

Hoe! weet gy niet myn zoons, dat my de Euxinus brengt

In een twee daagen tyd, daar zich de Donau mengt

Met zyne wateren? of vreest gy, dat de Scyten,

Zich van hunne eeden niet getrouw'lyk zullen kwyten,

Of sluiten my den weg naar Romen? neen, ô neen!

Hun lot is met het myn', 't myn' met het hunn' gemeen.

Ik weet, zy zullen vol van vreugde, en met genoegen,

In hunne havens my ontfangen, en zich voegen

By onze krygsmagt, die geduurig groeijen zal,

Waar wy ons leger slaan: 'k verwacht een groot getal

Van Dacers, Pannoniers, en kloeke Duitsche mannen:

Zy wachten slechts een hoofd, om tegen die tierannen,

De Romers aan te gaan: de Spanjaarts vol van moed,

En Gaulers boven al, die hebben my het bloed

Ontsteeken, om met hen 't fier Romen te bespringen,

Dat hun voorouders eer alleen wel konde dwingen;

Zy porren my tot wraak, en bieden my de hand

Door hun gezanten, die my zelfs in Griekenland,

Gelyk u is bekend, te zamen kwamen vinden,

Verzoekende, dat ik my met hen zou verbinden.

Zy weeten, dat, als my die zwaare waterval

Verslonden heeft, hy hen ook overstroomen zal.

Gy zult hen, om den loop dier vloed, hoe zeer verbolgen,

Te stuiten, aanstonds zich my met hun benden volgen.

Italien zal 't meest van allen u doen zien,

Hoe zeer een ieder wenscht het Roomsche juk te ontvliên,

Gy zult het over al elendiglyk zien rooken

Van 't lykvier, dat het voor zyn vryheid heeft ontstooken.

O Prinsen, 't is alleen niet aan des waerelds end

Dat Romens dwinglandy, en wreedheid is bekend?

Zy leggen 't z waarste juk op hunne naaste buuren.

Uw grootste vyand is rondom uwe eigen muuren,

O Romen! hebben zy eertyds om dat geweld

Té ontgaan een slechten slaaf tot hoofd van 't heir gesteld,

En Spartakus tot hun beschermer aangenoomen;

Ja roovers zelfs gevolgd, om zich aan 't heilloos Romen

Te wreeken, ô! hoe vol van blydschap zullen zy

Te samen spannen, en zich voegen nevens my:

Die zulk een Koning ben, zo loffelyk van daaden,

Zo groot van naam, zo vaak gekroond van lauwerbladen.

En die gesprooten ben uit Cyrus edel bloed.

'k Zie hen al juichchende my komen in 't gemoed.

Maar zeg my, in wat staat meend gy die stad te vinden?

Van binnen zonder volk, van buiten zonder vrinden,

Hoe! zal, terwyl zy hier dus yvren naar myn val

Het weêrloos vrouwevolk my keeren van hun wal?

Laat ons dan in hun schoot het oorlog overvoeren,

Terwyl hun raazerny al 't aardryk gaat beroeren:

Bespringen wy met magt die wolven in hun nest,

Op dat zy op hun beurt ook beeven voor hunn' vest,

En haartsteên. Hannibal heeft ons voorzegt voor dezen,

Dat nergens 't Roomsche volk zou te overwinnen weezen,

Als binnen hunnen wal; dies laat ons in hun bloed

Hen smooren, 't Kapitool verteeren door den gloed

Des viers, terwyl het hoopt van my te zegepraalen.

Doen wy zyn hoogmoed in een zee van schande daalen,

En als zyn heerlykheid verdwynen in de rook.

Laat ons de Vorsten hoon, en licht myne eigene ook,

Uitwisschen: ja, doen wy verstuiven met de vonken,

De naamen, daar het dacht voor eeuwig meê te pronken.

Myn roem, en de uwe zal dan tot de starren gaan:

Wy pronken met een kroon van eeuw'ge lauwerblaân.

Hier ziet ge de eerzucht, daar myn hart mede is bezeten;

Denk echter niet; dat ik zal Aziën vergeeten,

Of vredig laaten in de magt van Romen, neen!

Ik zal 't bescherremers verwekken: ik alleen

Ben hunne vyand niet; men moet van alle kanten,

Terwyl dat ik myn heir rondom hunn' wal zal planten,

Hen fel bespringen, op dat Romen, als 't zich ziet

Beknellen, te vergeefs Pompéus hulp ontbied.

De Vorst der Parthen, als zo zeer voor hen te vrezen,

Als ik, zal in den kryg hier myn navolger weezen,

Hy is geneegen, ja hy staat reeds vaardig, om

Met my te sluiten, ook heeft hy tot bruidegom

Van zyne dòchter een van myne zoons verkooren,

Die eer hoord u, ô Prins; 'k heb u die bruid beschooren;

Ga heen, myn Pharnaces; daar u 't geluk zo lacht;

Ga, daar men u, myn zoon, als bruidegom verwacht.

'k Hoop morgen, eer de Zon zyn hoofd heft uit de baaren,

Reeds met myn gantsche vloot in volle zee te vaaren;

Zie, dat ge door uw vlyt verdienen moogt myn keur.

Vaar wel; myn zoon, en maak, dat ik uwe yver speur.

Keer, als gy deeze trouw volbragt hebt, naar de Euphrates,

En toon aan Aziën een and'ren Mithridates.

Maak, dat den vyand beeft; verstoor zyn dwinglandy,

Op dat daar van 't gerucht te Romen kom by my.

Pharnaces.

'k Ben in verwondering door 't hooren opgetoogen

Van zulk een aanslag; maar ik kan ook voor uw oogen

Niet veinzen. Ik beken, ze is heerelyk, en groot;

'k Denk niet; dat ooit een vorst, geparst door hooge nood,

Stoutmoediger bedacht, om zich voor 't laast te wreeken.

Maar zo ge my vergund vrymoediglyk te spreeken,

Hebt gy deez' aanslag wel ter deegen overdacht?

En zyt gy reeds tot zulk een uitterste gebragt?

Waar toe zo ver uw heil te zoeken? 't is geen reden,

Wyl gy noch meester zyt van zo veel sterke steden,

Waarom steekt gy u zelf in rampen zonder end?

Dat paste wel een hoofd van ballingen, gewend

Te zwerven; maar geen Vorst van dertig Koningryken.

Voor wien noch onlangs al de Waereld scheen te wyken,

Te buigen voor zyn staf, van daar de dageraad

De morgenzon begroet, tot daar zy onder gaat.

Het overschot, myn Heer, van uw voorleede staaten

Is nog een magtig ryk, te waard om te verlaaten.

Gy hebt noch magts genoeg, na veertig jaaren stryd,

Te worst'len met het lot, uw haateren ten spyt.

Onzoenbaar zytge voor het moedig volk van Romen;

De zoetheid van de rust kan in uw hart niet komen;

Maar teld gy ieder van uw mannen voor een held?

En zullen zy, die nu noch beeven voor 't geweld

Des Roomschen Adelaars, daar voor zy korts met schanden

Hen gaven op de vlugt, met u in vreemde landen

Gaan loopen in hun dood? ja dat noch erger is,

Ontelb re moeilykheên verdraagen? neen gewis:

't Zal u ontschieten. Moede, en afgemat geslaagen,

Zal hen zo zwaar een togt, zo vol gevaar, behaagen?

Zal elders 't volk, dat hier hem niet kon wederstaan,

Hun overwinnaar op zyn eigen grond verslaan?

Zal hy min vreeslyk zyn voor hen om aan te vallen

In 't binnenst' van zyn stad, in 't midden van zyn wallen?

En min onwinnelyk in 't aanzien van zyn goôn?

De Parth bood u de hand, en eischte wel uw zoon

Voor zyne dochter, toen gy noch waard in uw staaten,

En ieder 't met u hield; nu elk ons heeft verlaaten,

Zal hy ons aanzien met den nek; meend gy, dat hy

Nauwe nederlaag noch denkt om u, of my?

Meend gy, dat hy me nu als schoonzoon zal onthalen?

Zal ik alleen, als een verschooveling, gaan dwaalen,

Zyn ontstantvastigheid beproeven, en tot loon

Van myn verwaande min verstrekken, welk een hoon,

Voor u, en my, een spot van al zyn Hovelingen?

Indien de nood vereischt, dat we onze moed bedwingen,

Zo 't weezen moet, dat wy om hulp tot iemant gaan:

Maak u van mindere, als gy zyt, geen onderdaan,

Noch verg my niet de Parth op myne kniên te smeeken.

Maar laat ons, om dien hoon te ontgaan, van vrede spreeken

Met Romen, dat ons zag heel minnelyk, en bly.....

Xiphares.

Hoe! broeder, Romen? goôn! wat drift! wat raazerny?

Hoe! zou de Koning dus zyn grootsch gemoed verzaaken,

En in een dag zyn naam, en roem te schande maaken,

Zich geeven in de magt van die tierannige aard,

En buigen onder 't juk, het welk hy met zyn zwaard

Heeft veertig jaar geweerd? volhard in 't ooreloogen;

Heer vader; schoon 't geval u schendig heeft bedroogen;

De kryg is u alleen een toevlugt in den nood;

Aan Romen, dat u haat, moet gy tot in den dood

Uw vyandschap doen zien, en onverzoenbaar weezen,

Die meêr, als Hannibal, voor Romen zyt te vreezen.

Gy rookt noch van hun bloed, door uwen arm gestort,

Ik bid u, doe voor 't laast uw grootheid niet te kort.

Zo gy naar vrede hoord met hen, zyt gy verlooren,

Gewis, zy zullen u doen in uw bloed versmooren

Tot weerwraak van hun volk, toen in een enklen dag

Men honderdt duizend man door u ontzielen zag.

Doch spaar het overschot, myn Heer, van zo veel kroonen;

Ga u van land tot land aan ieder niet vertoonen,

Op dat uw groote naam by 't volk, dat u niet kend,

Door 't zien uws ongevals onteerd werd, noch geschend.

Rechtvaardig is uw wraak, men moet hen gaan verrasscu.

Verbrand het Kapitool, maak Romen vry tot asschen.

Het is genoeg, dat ge ons de weg wyst naar dat Land,

Maar 't voeren van dat vuur vereischt een jonger hand.

Terwyl myn broeder hen in Aziën zal keeren,

Bid ik, dat gy my met die nieuwe last wilt eeren.

Gebied slechts, en laat ons, van uwen naam verzeld,

Betoonen dat wy zyn de zoons van zulk een held.

Steekt door ons in den brand het oosten en het westen,

Vervul het heele rond, en blyfhier; laat die pesten,

De Romers, van uw zoons alom vervolgd om stryd,

U vinden overal, en twyff'len waar gy zyt.

'k Bid, datge myn vertrek noch heden wilt gebieden.

't Weêrhoud u alles hier, daar alles my doet vlieden.

Indien de last van 't werk myn kracht te boven gaat,

Zo komt wel overeen myn wanhoop met myn staat;

Als ik zo sneuvel, zal ik my gelukkig achten.

Ik ga; myns moeders ongetrouwheid zal ik trachten

Te boeten. 'k Bloos van schaamt', Heer Vader, en beken,

Voor uwe voeten, dat ik uws niet waardig ben,

O ja, 'k zal in myn bloed die zwarte smet versmooren,

En stervend toonen, dat ik ben van u gebooren.

Laat Romen, de oorzaak van myn haat, en van myn hoon,

Verstrekken tot een graf van Mithridates zoon.

Mithridates, opstaande.

Spreek my niet meêr, myn zoon, van moeders trouwloosheden,

Ik ken uw vroom gemoed: uw vader is te vreden.

Gy zult u in geen nood begeeven zonder my;

En wat u overkomt, zal ik ook draagen; gy

Zult met my gaan, ik wil niet, dat ons iets zal scheiden.

Gy, Pharnaces, gy zult vertrekken zonder beiden.

De schepen zyn gereed, ik zelf heb al het geen

U noodig is bestelt, dies gaat vrymoedig heen.

't Gevolg, en toestel is al by der hand. Arbates

Zal u geleiden, als den zoon van Mithridates,

En my berichten, hoe gy u in alles kwyt.

Houd uwen stam in acht. Vaar wel, myn zoon, 't is tyd.

Pharnaces.

Heer Vader....

Mithridates.

Zoon, myn wil moet u vernoeging geeven,

Gehoorzaam, 't is genoeg: waar toe dit tegenstreeven?

Pharnaces.

Is uw vergenoeging dan gelegen in myn val?

Wel aan, myn Heer, ik wil zelf de eerste zyn, en zal

Niet wyken. Laat my slechts deez' gunst van u verwerven,

Dat ik ook strydende mag voor uwe oogen sterven.

Mithridates.

'k Wil dat gy gaat, of.... kunt ge my noch niet verstaan?

Prins, antwoord my niet meêr, of 't is met u gedaan.

Pharnaces.

Myn Heer, myn leeven staat geheel in uwe handen;

Maar om een bruid te gaan in onbekende landen,

'k Sterf liever duizend doôn.

Mithridates.

Ha, schelm! daar wilde ik zyn,

Trouwlooze! maar ik zweer, dat gy my door geen schyn

Verblinden zult: ik weet, wat u die reis doet haaten:

't Valt u te moeijelyk uw Monima te laaten:

Zy is 't, die u weêrhoud. Gy dacht haar door de trouw

Terukken van my af, te maaken tot uw vrouw,

Verraader, daar gy wist, hoe zeer ik ben ontsteeken

In haare min. Haar kroon, myns mins geheiligt teken,

Noch deeze plaats, daar in men haar voor my bewaard,

Noch myn gerechte toorn maakt u niet eens vervaard.

Hoe! was het niet genoeg voor u, dat gy, verraader,

Zo klaar begunstigde den vyand van uw vader?.

Ontbrak deez' vuile min noch aan uw schelmery,

Om eeuwiglyk een plaag, een schrik te zyn voor my?

Ook kan ik klaar genoeg bespeuren uit uwe oogen,

Dat gy door geen berouw, maar wanhoop, word bewoogen.

Ik ken uw snood gemoed; 'k weet, hoe uw hart steeds brand

Om my te leveren in der Romeinen hand,

En u door hunne gunst in myne plaats te zetten;

Maar ik verzeker u, dat ik 't u zal beletten.

Tweede tooneel.

Mithridates, Pharnaces, Xiphares, Lyfwacht.

Mithridates.

MYn Lyfwacht.

1. Lyfwacht.

Wat begeerd van ons zyn Majesteit?

Mithridates.

Dat gy terstond de Prins steld in verzekerheid.

2. Lyfwacht.

Myn Heer!

Mithridates.

Waar wachtgy na?

3. Lyfwacht.

Uw Zoon?

Mithridates.

Wat zal dit weezen?

Doe 't geen ik u gebied.

Pharnaces.

Gy hoefd me niet te vreezen;

Volvóer myns vaders last.

1. Lyfwacht.

Prins Pharnaces, verschoon

Ons, die het smart, dat....

Mithridates.

Vertrekt met hem. De hoon

Die gy my hebt gedaan, zal ik op 't vinnigst wreeken:

Verraader!

Pharnaces.

Eer ik ga....

Mithridates.

Ha schelm! durft gy noch spreeken?

'k Wil u niet hooren; gaat, trouwanten, volgt myn last;

Gaat, sluit hem op; 'k beveel, dat gy wel op hem past.

Pharnaces.

Wel aan dan, 'k wil my op myn onschuld niet beroemen;

'k Ontken myn liefde niet; recht hebt gy my te doemen

Ter straf; maar Xiphares heeft u 't niet al gezegt.

Ik min haar, ja gy zyt getrouw'lyk onderrecht:

Doch dit is 't minste, dat hy u had te openbaaren;

Want die getrouwe zoon moest u met een verk laaren,

Dat hem een zelve zucht het hart in vlamme jaagt;

Dat hy Mevrouw bemind, en zy hem liefde draagt.

Derde tooneel.

Mithridates, Xiphares.

Xiphares.

ZUlt gy gelooven, Heer, dat ik de trouweloosheid...

Mithridates.

Neen, Prins, in 't minste niet, ik ken uws broeders boosheid.

Ik heb in 't minst geen kwaad vermoên, dat gy, myn zoon,

Myn wel doen loonen zoud met zulk een batse hoôn.

Dat gy, die steeds de vreugd geweest zyt van myn dagen,

Zoud trachten my een hart, u toebetrouwd, te ontdraagen,

'k Geloof het nimmermeer. Ga, weest gerust; myn hart

Is nu meêr in den kryg, als in de min verwart.

Vierde tooneel.

 .

IK 't niet gelooven! ach, waar toe myn smart te ontveinzen,

'k Geloof 't maar al te wel! hoe kweld gy my, gepeinzen!

Hoe Xiphares myn bruid beminnen! zy myn zoon

Verkiezen? en my dus bedriegen? welk een hoon!

Ach! waar ik heene zie met myn rampzalige oogen,

'k Vind nergens trouw; ô goôn! 'k word overal bedroogen.

't Verlaat my elders al, 't verraad hier alles my;

Myn vrienden, Pharnaces, myn bruid, en gy, ook gy,

Myn zoon, die door uw deugd my trooste in myn elenden.

Maar die verraader zoekt zyns broeders eer te schenden,

Hoe! ken ik Pharnaces niet meêr? wat zwakkigheên!

Zal ik gelooven een ontzinde, die alleen

Uit nyd of wanhoop spreekt? en, om zich te verschoonen,

My wil gelooven doen, dat andere ook my hoonen?

Neen, ik geloofhem niet; en eer wy verder gaan,

Laat ons op 't allerscherpst de zaak eens onderstaan.

Maar wie helpt my hier uit? van waar zal ik beginnen?

De Hemel stort my daar iets listigs in de zinnen.

Men roept de Koningin. Ja, zonder lang beraad

Wil ik haar hooren, dit 's myn naaste toeverlaat.

Als liefde word gevleid, zal zy door 't veinzen breeken.

Wie kan zo klaar, als zy, van haar verwinnaar spreeken.

Nu zal ik zien, wie dat van beide schuldig zy,

Deez' strik zyn zy wel waard, schoon 't weinig past aan my.

'k Verraâ wie my verraad, geen middel moet men schroomen,

Om een verraader... maar, 'k zie Monima daar komen;

Ik zal my veinzen, en haar zachtlyk ondergaan,

Om door behendigheid de waar heid te verstaan.

Vyfde tooneel.

Mithridates, Monima.

MEvrouw, 'k zie eindelyk, dat aan u op te draagen,

Een hart, vol van verdriet om zo veel zwaare plaagen,

Een lichaam, afgemat door ouderdom, en pyn,

Te droef een offer zoude aan uwe schoonheid zyn.

Dus lang, dewyl 't geluk het aan zicht my kwam toonen,

Heb ik myn gryze kruin bedek met dertig kroonen:

Maar die tyd is verby; toen heerschte ik, en nu moet

Ik vlugten; al myn roem legt nu als met de voet

Vertreeden, en myn hoofd, geschonden door de jaaren,

Dekt met het siersel nu niet meêr zyn gryze haaren.

Noch smeede ik in myn hart aanslagen zonder end.

Myn volk gaat weder scheep, 't gerucht is u bekend.

Ik kom nauw van de zee, of moet weêr op de baaren.

Wat tyd gunt my 't geval om my met u te paaren?

Mevrouw, hoe maak ik u myn bruid, en echtgenood,

Nu ik alleenlyk zoek het oorlog, en myn dood?

Doch Pharnaces moet gy verbannen uit uw zinnen:

Als ik my zelfverwin, moet gy u ook verwinnen:

Ik zal nooit lyden, dat hy, die my zo veel spyt

Gedaan heeft, die ik wil verbannen voor altyd,

Bezittende dat hart, dat my heel wil verzaaken,

U tot een bondvriendin van 't Roomsche volk zou maaken.

Myn troon is u beloofd, en, ver van dat het my

Berouwd, wil ik, eer ik van hier vertrek, dat gy.

Als Koningin zult zyn op mynen stoel verheven,

Mits datge uw hand een zoon, die ik bemin, zult geeven.

Ik wil, dat Xiphares, Mevrouw, in 't kort gezeid,

My aan u kwyt, en straf zyn broeders trouwloosheid.

Monima.

Hoe, Xiphares, myn Heer?

Mithridates.

O ja, die moet het weezen.

Maar wat ontsteltenis komt in uw ziel gereezen

Op 't hooren van dien naam? mishaagd hy u? of is

Hy u niet waardig? of is 't een geheimenis,

Die gy niet melden durft? O ja, 't is met dien braaven

Dien zeegenryken zoon, versierd met zoo veel gaven,

Die 'k als myn zelf bemin, in wien myn beeld herleefd,

Dien vyand des Romeins, diên held, die steunsel geeft

Aan 't ryk, en aan myn naam, die 'k in hem zie herbooren;

En schoon gy in uw hart een ander hebt verkooren,

Ik geef aan niemand u, Mevrouw, als aan dien zoon.

Monima.

Wat zegt ge? zoud ge my verhooren, groote goôn!

Waarom, myn Heer, wilt gy myn liefde dus beproeven?

Wilt een rampzaalige, helaas! niet meêr bedroeven.

Ik weet dat my het lot geschikt heeft om uw vrouw

Te wezen, alles is gereed tot onze trouw;

En de offerhanden zyn op 't outer reeds ontsteeken.

Kom, gaanwe.

Mithridates.

'k Zie wel dat uw hart niet is te breeken;

'k Zie Pharnaces bezit geheel uw ziel; my doet

Gy niet als smaad, die ook myn zoon gevoelen moet.

Monima.

Veracht ik Xiphares?

Mithridates.

'k Zal daar niet meêr van spreeken.

Volvoer uw snoode min, my klaar genoeg gebleeken;

Terwyl ik met myn zoon zal treeden op myn vloot,

En zoeken ver van hier een heerelyke dood.

Gy onderwyl, blyfhier, en leefd met een verraader:

Verkoop aan Romen 't bloed van uw vermoorden vader:

Ja, Monima, ik weet geen wreeder straf voor uw

Versmaaden, als dat ik u aan dien slaafschen huuw.

En, zonder langer voor uw eer meêr zorg te draagen,

Wil ik u te eenemaal verbannen: 'k houme ontslaagen,

Van u. Nu kom, Mevrouw: ik zal u met diên zoon

Verbinden.

Monima.

Neen, myn Heer, 'k sterf liever duizend doôn.

Mithridates.

Gy wederstreefd vergeefs; kom, waar toe meêr te schroomen?

'k Weet wel, wat dit beduit.

Monima.

Waar ben ik toe gekomen:

'k Geloof u eindelyk, en denk niet, dat ge my

Dus lang beproeven zoud door snoode veinzery.

De goôn zyn tuigen, 'k dacht met u alleen te leeven;

Myn ziel had zich geheel aan 't noodlot opgegeeven;

Doch zo ooit zwakkigheid ontroeren kon myn ziel,

Hoewelze altyd met kracht die tochten wederhiel;

Denk niet, dat Pharnaces myn hart ooit heeft bewoogen,

Of de allerminste traan gekost heeft aan myn oogen.

Die zegeryke zoon, die tweede Mithridaat,

Die u gelykt in moed, in daaden, en gelaat,

Die held, die Romen haat, met onverzoenb're zinnen;

In 't kort, die Xiphares, die gy me wilt doen minnen....

Mithridates.

Bemind gy hem?

Monima.

Had my 't lot niet met u gevoegt,

Met zulk een bruidegom hield zich myn ziel vernoegt.

Eer ik uw trouw ontfing, beminden wy malkand'ren.

Myn Heer, gy schynt ontsteld. Wat doet u dus verand'ren?

Mithridates.

Geensins, Mevrouw, 't is wel. Verwacht hem straks by u.

Ga, 'k heb myn tyd van doen, en zal gerust zyn, nu

Ik Monima heb tot gehoorzaamheid bewoogen.

Ik ben vernoegd.

Monima weggaande.

O goôn! heb ik my ook bedroogen?

Zesde tooneel.

Mithridates alleen.

ZY mind hem, en hy haar; men hoond my dus? wel aan

Ondankb're Xiphares, gy zult voor alle staan,

En sneuv'len; gy hebt door 't gerucht van uwe daaden

Myn leger opgemaakt, my schandelyk verraaden;

Maar trouwelooze, ik zal my wreeken door uw dood.

Ik zal, om zekerder te gaan, terstond myn vloot

Met de ongestuimigste doen van den oever vaaren,

En myn getrouwste volk hier nevens my bewaaren.

Ik ga, en veins myn toorn, en myn ontsteltenis,

Op dat ik 't werk volvoer, gelyk 't begonnen is.

