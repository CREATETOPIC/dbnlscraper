

Athalia,

TREURSPEL.

Eerste bedryf

Eerste tooneel.

Jojada, Abner.

Abner.

Ja, ik kom Isr'els God, in zynen Tempel, looven;

Dewyl de dag verjaert, dat wy de wet van boven

Ontfingen op den berg. hoe is die tyd verkeert!

Hoe plechtig wierd die dag by 't heilig volk ge-eert!

Wat liep het tempel waert, op 't klinken der klaroenen!

Hoe pronkte 't hoog gewelf, met kranssen en festoenen!

Hoe drong men na 't altaar! hoe mild! met welk een zucht

Bragt elk den eersteling van zynen akkervrucht!

Nu is die dag verkeert in naare duisternissen:

Nu doet ons daer een vrouw het heilgenot van missen

En veel godvruchtigen verwyd'ren van 't altaer;

Terwyl een kleene hoop van d'yvrigste, om het jaer,

Dat zalig vreugdeseest, als in een schets, verbeelden;

Daar 't overig, ten spyt der vadren, die hen teelden,

Zich niet alleentot Baal, den Tyr'schen afgod keert,

Maer zelf den naem beschimpt, door d'ouderen ge-ëert.

En, ach! ik vrees, dat ons noch zwaerder ramp zal drukken,

Dat u Athalia van 't hoog altaar zal rukken,

Dat zy, verbannende 't Hoogpriesterlyk gezag,

Haar wraak voltrekken zal, met zulk een wreede slag.

Jojada.

Wat reden hebt ge, om voor datongeval te vreezen?

Abner.

Men kan hier ongestraft noch trouw, noch heilig weezen.

Zy haat die edele standvaftigheid, die 't hoog

Aartspriesterlyk gezag van Jojada, voor 't oog

Van al de waereld, doet met grooter luister praalen.

Godvruchtige yver weet ze afschuw'lyk af te maalen:

Oprechtigheid en deugd is by haar muitery.

Ook haat zy Josabet, uw Ega: om dat zy

Een eygen zuster is van onzen laatsten Koning.

Dit maakt haar schuldig: en die schuld lyd geen verschoning.

Daar by komt Mathan, die afvallige verraâr,

En blaast haar d'ooren vol. 't is dien aartshuichelaar

Noch niet genoeg, dat hy, om eer, gezag en staaten,

Zyn' God verlochent, en onze altaars gaat verlaaten,

Of dat zyn kruin zelf met den Myther pronkt van Baal:

Neen, hy berokkent ons bederf noch altemaal,

En peinst niet anders, als om Isrel te belaagen.

Dan pryst hy u, dan schynt hy u weêr te beklaagen

En zorgelyk belang te neemen in uw' staat.

Een listig dekkleed, tot bewimp'ling van zyn' haat.

Thans stelt hy u weer heel ontzachelyk en magtig.

Dan spreekt hy van uw deugd; maar flaauw en twyffelagtig.

Laatst gaf hy voor, dat gy een groote schat van goud,

By David lang vergaart, by u verborgen houd.

Een kragtig lokaas, om aartsgierigen en wrekken,

Gelyk de Koningin, tot uw bederff te trekken.

'K merk, dat het eenigsins haar ook ter harte gaat:

Want zy treed naauwelyks ten hofpoorte uit, of slaat

Haare oogen her waards aan, vol achterdocht en zorgen:

Als of dees heil'ge plaats een wreeker hield verborgen.

'T gezicht en weezen staat af keerig, koel en schuw.

In 't kort, 'k vrees, dat haar toorn noch storten zal op u,

Dat die Onzaal'ge niet ontzien zal, haare handen

Aan 't heiligdom te slaan, daar God zelfs aan te randen.

Jojada.

Hy, die het onweer stilt, de zee dryft af en aan

Kan ook het opzet der God'loozen wederstaan:

Des onderwerp ik my dat onbepaalde weezen.

'T is God alleen, dien 'k vrees: geen mensch kan my doen vreezen.

Doch ik erken in u die ted're zorg, myn vrind;

Gy toont, als Isrelliet, datge Isrels welstant mint

En 't onrecht haat, dat ons poogt met geweld te drukken,

Dat gy een afkeer hebt van al die gruwelstukken.

Doch meent gy, dat ge alleen met deze zorg voldoet?

Gy ziet een vremde vrouw, bezoedelt met het bloed

Van onze Koningen, op Davids troon verheven:

Een vrouw, zeg ik, die haar kinds kindren bragt om 't leeven.

Om zich te dringen in het opper ryks gebled;

Een vrouw, die recht, noch wet, ja, zelfs geen God ontziet.

En gy, een toever laat der onderdrukte Jooden,

Die in vorst Jorams heir, als Veldheer, hebt geboden,

Na datge, in 't leger van zyn' vader Josaphat,

De krygskunde, in uw jeugd, al lang geoeffend had,

Gy, die Jerusalem verzekerde en haar wallen:

Wanneer Okafias, van Jehu overvallen,

En zyne ruiteren omsingelt en benart,

Door eenen boogscheut, fel getroffen wierd door 't hart,

Nu is 't uw plicht, om 't volk te redden, naar vermogen.

'K vrees God, zegt gy: ik ben met Israël bewogen:

Maar hoor, hoe God u daar op antwoord, door myn' mond:

'T is niet genoeg, dat gy, naar ons gemaakt verbond,

My daaglyks eert en dient, met loszang en gebeden,

Met offerhanden en gemaakte plechtigheden.

Wat baat my 't bloed van bok, off geyt, zoo lang, als gy

'T bloed uwer Vorsten niet gewroken hebt voor my.

Sny die gemeenschap af, met Baal, verbreek die banden:

Dan maakt ge u aangenaam by God, door offerhanden.

Abner.

Wat kan ik doen, myn Heer, met zulk een kleene macht?

Gansch Juda heeft geen trouw, en Benjamin geen kracht;

De dapperheid, die hen zoo eigen was voorheenen,

Is, met het leven van hnnn' Koningen, verdweenen:

Zy zeggen zelfs: zoo dra die stam is uytgeroeit,

Heeft God zich met het volk van Isrel niet bemoeit.

Hy, die hun glory had zoo hoog in top getoogen,

Ziet hunnen val nu aan, met onverschillige oogen,

'T meêlyden, zeggenze, is ten enden: want wy zien

Die wonderwerken, door zyn hand, niet meer geschiên,

Daar al de waereld voor verstelt stond en verwondert;

De heilige Ark is stom: God heeft zich afgezondert.

Jojada.

Heeft God wel ooit zoo klaar zyn magt getoont, als nu?

'K merk, dat zyn wonderen onzigtbaar zyn voor u.

Ondankbaar volk, zult gy dan nimmer zyn bewogen,

Door all' die tekenen van 't onbepaalt vermogen?

Moet ik, o Abner, u erinneren al 't geen

Dat God noch daaglyks doet, en heeft gedaan voorheen:

Hoe 't Joodsche volk wel eer vergaan zag hun tierannen,

Hoe Achab, tegens God en Isrel aangespannen,

'T land, dat hy door geweld en moord verkregen had,

Noch in het end heeft, met zyn eigen bloed bespat,

Hoe Jesabel, omtrent dien akker, door de honden

Afgrys'lyk wierd vermoord, gescheurt, gesleurt, verslonden.

Baals logenachtige Profeten staan verstomd

'T vuur, dat, op 't altaar, uit den hoogen hemel komt

En d'offerspys verteert, Eliza, die de dooden

Wekt uit hunne ysre slaap, het weer naar zyn geboden

Stipt te doen luisteren, gelyk Elias deed,

Toen 't volk, na drie jaar droogte, om water kermde en kreet,

Erken, erken hier aan Gods wonderlyk vermogen,

Datge altoos onder het bereik zyt van zyne oogen.

Abner.

Wat is aan Salomon en David niet belooft?

Wat zegen hing ons van die stam niet boven 't hoofd!

Wat had men daar een reeks van vorsten uit te wagten!

Waar uit dat een alleen de volk'ren en geslachten

Van 't aardryk zou gebiên, een Vorst van vrede en rust,

Door wien het oorlogsvuur zou werden uitgeblust,

Daar alle vorsten zich voor zouden nederbuigen

En hulde doen, met hem hunne eerbied te betuigen.

Jojada.

Maar waarom houd gy die beloften nu verdacht?

Abner.

Wie is 't, die zulk een Vorst uit Davids stam verwacht?

Zy is glad uitgeroeit, met wortel, lot en telgen.

Deed niet Athalia het overschot verdelgen?

En Joas, 't jongske van haar zoon Okazias

Versmooren in den wieg, wen 't nauw acht maanden was?

Had dat de hemel noch bevryd voor haare woede?

Ik zou

Jojada.

Wat zoud ge?

Abner.

Ik zou, verheugt en bly te moede,

My aanstonts werpen voor zyn tedre voeten neer

En hem erkennen, als myn Vorst en Opperheer.

Zoud gy noch twyffelen, dat de volk'ren en geslachten....

Maar ach? wat vlei ik my met ydele gedachten!

'K weet, dat Okazias, de laatste uit Davids stam,

Met al zyn kinderen, bedroeft om 't leven quam.

Ik hebden Vader zelfs, door Jehus pyl, zien sneeven;

En gy, gy zaagt zyn kroost ook brengen om het leven.

Jojada.

Ik zal me in 't minst daar op niet uiten: maar als gy

Het derde deel ziet van deez' grooten dag voorby,

En 't uur van ons gebed ten derdemaal verscheenen,

Laat dan die zelfde drift u dryven herwaards heenen.

God zal ons mogelyk in korten tyd doen zien,

Dat alles, wat hy ons belooft heeft, moet geschiên.

Vaar wel, myn Vrind; 'k ga tot het feest my vaardig maken

De zon beschynt alreeds het top der tempeldaaken.

Abner.

God zal ons moog'lyk... maar ik zie daar Jozabet.

Ik ga my voegen by het volk, dat Mozes wet

En handvest onderhoud, en zeden en manieren:

Om ter bestemden tyd, het offerfeest te vieren.

Tweede tooneel.

Jojada, Jozabet.

Jojada.

Mevrouw, de dagen zyn in 't end vervult: gy moet

Het kind, dat, door uw zorg, is van de dood behoed,

Vertoonen voor het volk. Gods vyanden, vermeeten

Door uw stilzwygendheid, belachen ayn Profeeten,

En spotten met de heilbelofte, aan ons geschied.

Wat zeg ik, 't gaat zoo ver, dat zich uw Stieftnoer niet

Ontzien zal, ons altaar, met haar afgoderyen

Te smetten, daat op Baal het offer toe te wyen:

Des is het tyd, dat wy ons redden door 't gevaar;

Dat ik den jongen Prins, die 'k achter 't hoog altaar

Dus lang verborgen hielt, als onder Godes vleug'len,

Voor elk ten toon stelle, om haar trotsheid te beteug'len.

'K weet, dat de telg niet van zyn stam ontaarden zal.

Zyn oordeel en verstand gaat boven 't kleen getal

Der jaaren. 'k zal, voor ik hem uitroep, eerst vertoonen

By 't altaar, voor zyn' God, de steunpilaar der troonen,

Dan Priester en Leviet vergaderen byéén,

En zeggen: dit 's uw vorst, de toevlucht van 't gemeen.

Jozabet.

Maar kent hy al zyn stam, en hoe hy is geheeten?

Jojada.

Tot noch toe heb ik hem daar niet van laaten weeten.

Hy heet Eliasyn; en 't jongske meent, dat hy

Gelyk een vond'ling, opgetogen is van my.

Jozabet.

Heb ik dan 't kind gered, om 't weêr in die gevaaren

Op nieuws te wikk'len, na een reeks van negen jaaren?

Jojada.

Hoe dus bez wykt uw moed? die hoop, die gy wel eer....

Jozabet.

Ach? ik verlaat my op uw wyze raad, myn Heer.

Van 't uur af, dat ik 't voor den moorddolk heb geborgen,

Stelde ik u 't kind ter hand, op dat gy 't zond bezorgen.

'K hebzelfs daar 't byzyn, als gevaarlyk, van ontvlucht:

Wyl ik, mistrouwende myn liefde en tedre zucht,

Steeds vreesde, dat ik door de zorgelyke trekken

Van 't medelydende gelaat, iets mogt ontdekken.

Ik heb drie dagen, en drie nachten achter een,

Den traagen tyd doorbragt, met traanen en gebeên.

Maar is 't geoorloft, u te vragen, op wat vrinden

Ge u kunt verlaaten? wien gy tot uw dienst zult vinden?

Zyt gy van Abner wel verzekert? heeft die al

Zyn woord gegeven, dat hy ons beschermen zal?

Jojada.

Op Abners deugt moogt gy u blindelings vertrouwen.

Doch 'k heb tot noch voor hem 't geheim bedekt gehouwen.

Jozabet.

Wie maakt gy hoofdman van de lyfstaffrers, of wacht?

Voor my, 'k heb 't Ammon, of aan O bed toegedacht:

Zy hebben, in hun tyd, veel weldaân van myn vader...

Jojada.

Ach! spreek van Ammon niet, noch O bed, dien verrader:

Want beide zynze door Athalia misleid.

Jozabet.

Wie zal dan waaken voor des Vorsten zekerheid?

Jojada.

Heb ik dat niet gezegt? de Priesters en Levieten.

Jozabet.

'K weet, dat gy heim'lyk, om uw oogwit te beschieten,

'T getal daar van by u verdubbeld hebt, dat zy

Athalia de kroon der opperheerschappy,

Indien 't hen moog'lyk was, gewisl'lyk zoude ontrukken,

Om Davids kroost, zoo zy 't ontdekte, op 't hoofd te drukken:

Maar schoon hun yver al zoo groot is, wat vermag

Toch zulk een kleene hoop, gestyft door uw gezag?

Gy zult Athalia, met haare vremdelingen,

Op 't allereerst gerucht, den Tempel zien omringen,

Als zy van Joas hoort. wie zal haar macht wedrstaan?

Onnoz'le Priesters, die hun hand ten hemel slaan

En niet gewent zyn, als te bidden en te smeeken.

My dunkt, ik zie het kind in hunnen arm doorsteeken.

Jojada.

Hoe! acht gy God dan nietmetal? God, die altyd

'T onnozel wees beschermt, en voor de zynen stryd,

Die vaak den zwaksten helpt, om zynen macht te toonen,

Die aarts-tierannen vloekt, en neêrbonst van de troonen,

Die zelfs gezworen heeft, dat hy, in Israel,

Den trotsen Achab, met d'ontrouwe Jesabel

Verdelgen zou: gelyk ge aan Joram zaagt voor dezen

En aan Ocasias.

Jozabet.

Helaas! dat doet my vreezen.

Wie weet, of 's hemels toorn, ophouden zal te woên,

Voor hy myns broeders zoon verdelgt ziet, hem ten zoen?

Of 't kind, gewikkelt in het quaad dier booze tyden,

In 's moeders buik niet mee gedoemt is straf te lyden?

Of meent gy, dat hem God, om Davids dengd en trouw,

Als afgezondert van die stam, wel spaaren zou?

Helaas! 'k verbeeld my noch die schrikkelyke woede,

Toen ik 't ounozel schaap, voor 's vyands dolk behoedde,

En al zyn broederen zag sneuvelen, in de zaal,

Den eenen door de strop, den and'ren door het staal.

D'ontmenschte Athalia, in wreedheid uitgelaten,

Liep, als verwoed, door 't hof, en hitste haar soldaaten,

Met uitgetogen dolk, zelfs tot die slagting aan.

'K zag Joas... nooit zal my daar 't denkbeeld van ontgaan,

Ik vond het teder Wicht, gedrukt in 's voedsters armen,

Die, om den Zuig'ling voor den moorddolk te beschermen,

Naar hevig worst'len, neergestort was, in dien nood.

Ik greep het kind, dat op haar boezem lag voor dood;

Ik wiesch het, daar het was bebloed op lip en wangen:

Het zag myn traanen, 't bleef me om hals, en schouders hangen,

Als of het kennis van myn medelyden had.

Gy groote onzigtbre God, spaar toch die dierb're schat,

Dat eenigste overschot, uit David voortgesprooten,

Gevoed by 't altaar, 't hoofd van Mozes wetgenoten;

Hy kent alleen u voor zyn vader en zyn heer:

Sterk hem, in dezen nood, maak dat hy triomfeer

Van zyn aartsvyandin, die wy staan te bestryden.

Zoo gy 't u belgt, dat ik, door 't bloed, uit medelyden,

Dees traanen stort, zoo straf myn zwakheid: die is 't waard:

Dat gy slechs d'Erfgenaam van uw beloste spaart.

Jojada.

Gy moogt wel schreijen: maar gy moet op hem vertrouwen.

'T kind, dat hem eert en vreest, zal hy niet schuldig houwen

Aan 's vaders gruwel. Gy zult hier in 't kort by een

Vergadert zien, de trouwgeblevene Hebreen:

Om hem te hulden en gehoorzaamheid te zweeren;

Dan zult gy zien, hoe zy het zaad van David eeren,

De Dochter Jesabel vervloeken, elk om stryd.

Gods stem zal mid'lerwyl ons styven, in die tyd.

Hy heeft genoeg zich van twee vorsten zien braveeren:

Hy zal nu, op zyn' beurt, een Koning doen regeeren,

Die, op zyn Troon, zich zal erinneren, dat hy,

Door zyne Priesteren, tot d'opperheerschappy

Gebragt is, en die ons altyd die eer zal geeven,

Dat wy 't zaad Davids, als uit 't graf, weêr doen herleeven.

Gy Hartekenner, die 't hier al beneên beschouwt,

Zooge iets voorziet, waar door gy hem niet waardig houd,

Dat hy is uit de stam van David voortgesprooten:

Zoo laat hem zyn, gelyk d'eerste uitgebotte looten,

Of als een bloem, die fluks vergaat, in haar geboort:

Maar zoo hy naar uw wet en wyze lessen hoort,

Zoo laat hem 't errefrecht zyns vaders ook genieten,

En 't edel werktuig zyn, waar door we ons wit beschieten.

Verstoor de raadslag van een wreede Koningin,

Stort Mathan, dien verraâr, een geest van dwaling in,

Geef haar een tuim'ling, een verwarring van gedachten,

En al het geen, waar uit we eens vorsten val verwachten.

Maar daar komt Salomite, uw Dochter. 'k Ga. Houd moed.

Derde tooneel.

Jozabet, Salomite, Ret.

Jozabet.

Zyt gy 't, myn Dochter, kom, kom herwaards, met uw stoet,

Gy jonge Telgen, die, uit Levi voortgesprooten,

Altyd geweest zytmyn getrouwe lotgenooten,

Al myn vermaak en troost, in myn verdriet en smart,

Die in uw jeugt, noch door een heilige yver werd

Gedreeven, om met vreugd, dit groote feest te vieren,

Wy zien u vrugt'loos't hoofd met bloemfestonnen cieren;

Dat tooisel voegde by het offer wel voorheen;

De Hemel eischt nu niet, als traanen en gebeên.

Ik hoor, ik hoor alreeds de heilige trompetten;

Men zal de tempeldeur, na 'k merk, haast open zetten;

Ik ga my kleên; op dat ik u op 't feest verzell'.

Zingt midlerwyl, en looft den God van Israël.

REY.

Hy is de bron en oorspronk aller dingen.

Zyn heerschappy heeft geen begin, noch end.

Laat ons, laat ons, zyn naam ter eere, zingen,

Zoo ver de waereld is bekent.

EEN STEM.

Vergeefs poogt ons geweld te dwingen:

De tongen van Gods lievelingen

Ontzien noch straf, noch dreigement.

Laat ons, laat ons, zyn' naam ter eere zingen,

Zoo ver de waereld is bekent.

REY.

Laat ons, laat ons, zyn' naam ter eere zingen,

Zoo ver de waereld is bekent.

EEN STEM.

Hy is het, die, met kleur, op kleur,

De bloemen spikkelt deur en deur,

'T geboomte op zynen tyd doet bloeijen,

En 't bloeizel weer verkeert in ooft,

Die d'aard by dag met warmte stooft,

En 's nachts komt met zyn dauw besproeijen.

EEN ANDERE.

Gelyk de zon, dat aldoorstraalend vuur,

Die Queeker det alteelende natuur,

Beminn'lyk is in yders oogen;

Zoo lief, zoo waard, van zulk vermogen

Is aan de ziel, die heil'ge wet,

Op Sinai ons voorgezet.

EEN ANDERE.

O! Sinai! vergeet de wonderen niet,

Die op uw toppunt zyn geschied:

Toen God daalde uit den hoogen,

En in een vuurkolom, vol licht,

Te sterk voor 't sterffelyk gezicht,

Verscheen voor 's menschen oogen.

EEN ANDERE.

Zeg ons, waar toe dit toch gedient heeft altemaal?

Die rook, dat vuur, die bliksemstraal,

Dat gerucht,

In de lucht,

Met zulk een fellen donder,

Daar dwarrelwinden onder?

Was hemel, aard, door dat geweld,

En d'Elementen niet ontsteld?

EEN ANDERE.

God quam Israël toen nooden

Tot zyn heilige geboden,

Daar hy 't volk meê heeft verlicht,

Als hy zei: gy zult, ô Jooden,

Niet begeeren, rooven, dooden;

Maar 't beminnen zy uw plicht.

REY.

ô! Heil'ge wet! ô nut, ô schoon gebod!

Wat reed'lyk schepzel kan zich des beklaagen!

Hoe aangenaam is 't zulk een God,

Zyn hart en ziel voor eeuwig op te dragen!

EEN STEM.

Hy heeft ons 't juk gelicht van onzen hals,

En in woestyn gespyst naar ons begeeren,

Met hemelsbrood, en quakkels, zacht en mals;

Wie zou hem niet beminnen, dienen, eeren?

EEN ANDERE.

De wat'ren scheid'de hy van een,

En bragt ons volk droogvoets door zeên,

Daar Faro leid begraven.

Hy deed, ten nutten van 't gemeen,

'T nat vloeijen uit een dorren steen,

Om 't hart zyns volks te laaven.

REY.

ô Heil'ge wet! ô nut! ô schoon gebod!

Wat reed'lyk schepzel kan zich des beklaagen!

Hoe aangenaam is 't, zulk een God

Zyn hart en ziel, voor eeuwig op te draagen!

EEN STEM.

Gy, die om staat, om geld, of goed,

In 't hart smoort uw gepeinzen,

Val voor dien grooten God te voet:

Zyn volk past nooit het veinzen.

Een slaaf vreest voor zyn Heer:

Maar een kind Gods bemind hem teêr.

REY.

ô Heil'ge wet! &c.&c.

Einde van 't eerste Bedryf.



Tweede bedryf.

Eerste tooneel.

Jozabet, Salomite, Rey.

Jozabet.

Houd op, myn kind'ren, staakt uw lofzang en gebeden:

'T is tyd, en meer dan tyd, dat wy ten tempel treden;

Om dezen grooten dag....

Tweede tooneel.

Jozabet, Salomite, Zacharias, Rey.

Zacharias.

Ach! Moeder!

Jozabet.

Hoe! wat voert

U herrewaards, myn Zoon? hoe ziet gy zoo ontroert?

Zacharias.

Een vrouw, op haaren magt, te trots en ongebonden,

Heeft onzen Tempel gansch ontheiligt en geschonden.

Jozabet.

De Tempel! ach! ik beef! maar hoe is zulks geschied?

Zacharias.

De Hoogenpriester had den eersteling noch niet

Volkomen geoffert, aan den oorsprong van het leeven,

Of daar verschynt een vrouw, ach! all' myn leden beeven,

Op 't noemen van haar naam. Het was de Koningin.

Jozabet.

ô Hemel!

Zacharias.

Zy treed trots en stout ten voorhof in:

Een plaats, daar 't nooit een vrouw, wie 't zy, betaamt te komen.

Zy schynt het Heilige der Heil'gen niet te schroomen,

'T welk niemant nadren mag, zelfs Priester, noch Leviet.

'T volk staat verbaast, zoo dra het zulk een gruwel ziet,

Myn vader... wat wierd hy vervoert van ed'le tooren!

Ja, Mozes quam nooit zoo ontzagchelyk te vooren,

Wanneer hy Farao dagvaarde tot den stryd.

Hy roept: vertrek, Vorstin; wyl gy dees plaats ontwyd,

Den levendigen God in 't aanzicht komt braveeren.

De Trotze, die zich eerst scheen nergens aan te keeren,

Bleef als verstomd, en werpt een woedend oog op hem.

Zy wilde lasteren; maar 't scheen dat tong en stem,

Van die vermeet'le, door Gods Engel, wierd weêrhouwen.

Zoo dra ze Eliacyn, dat jongske, quam te aanschouwen.

Jozabet.

Hoe, heeft zy 't kind gezien?

Zacharias.

O ja! zy starde 't aan,

Zoo lang zy 't op de zy zag van myn vader staan;

Doch 't wierd bedektelyk door Priesters opgenomen,

En elders heen gebragt.

Jozabet.

Gewis is zy gekomen,

Om 't jong onnozel wicht te rukken van 't altaar.

Gy die myn traanen ziet, 'k bid, red het, in 't gevaar:

Op dat ze ontydig niet de draad zyns leevens korten.

Salomite.

Maar waarom schreit ge? wie doet u die traanen storten?

Zacharias.

Hoe meend gy, Moeder, dat men 't kind na 't leeven staat?

Salomite.

Wat is toch d'oorzaak, dat de Koningin het haat?

Zacharias.

Vreest zy een weeskind, dat geslagt heeft, noch vermogen?

Jozabet.

Daar komt die Wreede: laat ons vluchten uit haare oogen.

Derde tooneel.

Athalia, Agar, Abner, Gevolg.

Agar.

Gy doet heel wel, Mevrouw, dat gy een plaats verlaat,

Daar 't alles haatlyk is, en daar gy word gehaat;

Laat, laat den Tempel aan de Priesters en Levieten,

Gy zaagt, hoe elk, zoo draa gy in trad, toe kwam schieten,

Wat groote onsteltenis uw komst daar heeft verwekt.

Best is het, dat gy u dat haatlyk volk onttrekt,

En in uw Hofpaleis tot rusten gaat begeeven.

Athalia.

Hoe kan ik rusten, daar van schrik myn leeden beeven?

Ga, zeg dat Mathan kome. Ach! kon ik, door zyn raad,

De rust genieten, die me alom ontvlucht en haat.

Vierde tooneel.

Athalia, zittende. Abner.

Abner.

Gy hoeft u ('k bid vergeef myn openhartig spreeken,)

Om Jojada in geen bekommering te steeken.

De God, die van ons werd gedient, heeft vorm en stand

Van onzen tempel, zelfs geschetst, met eigen hand,

'T hoogwaardig offerampt aan niemand opgedragen,

Als Arons kinderen, of eene van zyn maagen,

Vervolgens den Leviet, of 't minder Priesterschap,

Bediening, plaats en werk, beschikt van trap tot trap,

En aan den nazaad op het allerstrengst verboden,

Zich ooit te mengen met den dienst van andre Goden,

Is u zulks onbewust? kent ge onze wetten niet,

Gy, die als Koningin op judaas troon gebied,

En door Vorst Joram zyt tot dat gezag verheven?

Maar 'k zie daar Mathan, ik zal hem zyn vryheid geven.

Athalia.

Neen, Abner, blyf: ik spreek van Joads trotsheid niet.

Noch welk een hoon my in den Tempel is geschied.

'K weet, dat ge in 't oorlog opgevoed, altoos zorgvuldig

Betragt hebt, 't geen ge uw God en Koningin zyt schuldig.

Vyfde tooneel.

Mathan, Athalia, Abner.

Mathan.

Mevrouw, wat oorzaak heeft u herwaarts aangevoert?

Wat deert u? hoe ziet gy zoo schrikkelyk ontroert?

Wat is 't, dat gy hier by uw vyanden komt zoeken?

Hoe durft ge een Tempel, die gy voormaals pleegt te vloeken,

Een Godsdienst, die gy zoo afgryslyk hebt gehaat...

Athalia.

Ik heb u allebei hoognodig, om uw raad.

'K zal u, ô Abner, van het geen ik heb bedreeven,

Noch van het bloed, dat ik gestort heb, reden geeven;

'T geen ik gedaan heb, is tot nut van't Ryk geschied,

'K onderwerp my ook daar van 's volks oordeel niet,

Noch't word, hoe luit het schreeuwt, niet myn gehoor verwaardigt:

Genoeg is 't, dat myn doen de hemel zelfs rechtvaardigt.

Myn magt, gevestigt op ontelbre krygstrofeën,

En overwinningen, heeft my, tot aan twee zeën,

Ontzachelyk gemaakt. wy zien geen Filistynen,

Als by het leven van uw' Vorst, in 't veld verschynen,

Geen zwervende Arabier, verwoesten land en kust;

Jerusalem geniet een volle vrede en rust.

De trotse Jehu, die my van den troon wou sleepen,

Beest in Samaria, door angst en vrees beneepen,

En Syrië, dat my, als Koningin erkent,

Heest tegens dien vermeet'le all' zyne magt gewend;

Om hem te straffen, en myn ongelyk te wreeken:

Maar schoon des Hemels gunst zoo klaar my is gebleken,

En ik op mynen Troon regeer, naar myne wil,

Gevoel ik echter iets, dat my, bedekt en stil,

Het hart doorpynigt, en steets doet voor onheil schromen.

Een droom (ach! hoe kan ik tot zulk een zwakheid komen!)

Is d'oorzaak, dat ik my dus jammerlyk ontstel.

'K zag, dacht my, deze nacht myn Moeder Jezabel,

Zoo opgetooit, als zy, ten venster uitgesmeeten,

Van felle honden, in den wyngaard, wierd gegeeten:

Zy hielt zich, in haar ramp, noch fier, gelyk voorheen:

Zelfs had zy, door een afgerechte hand, naar 't scheen,

'T veroudert aangezicht verjongt en op doen klaaren,

En, door de konst, bedekt 't gebrek der hooge jaaren.

Beef, beef, myn Dochter, beef, riep zy, met naare stem,

Beef voor der Joden God: gy word gedreigt van hem,

'T lot, dat u nakende is, wekt my tot mededogen.

Hier op is zy terstond uyt myn gezicht vervlogen.

Denk, hoe 'k gestelt moest zyn, in dien benauwden stand.

'K zag niet, als vlees en been, rondom myn ledekant,

Bebloede klederen, afgryselyk geschonden,

En in het stof gesleept, door afgevaste honden.

Abner.

O! Hemel!

Athalia.

'K zie hier op een kind, dat tot my treed,

Gelyk de Priest'ren der Hebreen, in 't wit gekleed.

Dit aangenaam gezicht scheen eenigsins myn vreezen

Te matigen: maar, ach! terwyl ik 't zedig weezen

En edel opzicht, met verwond'ring, van naby

Beschouw, gevoel ik, dat het snoode booswicht my

Een pook in 't hart duwt, en myn bloed langs d'aard doet stroomen.

'T zyn slechts verbeeldingen, 'k beken 't, van yd'le droomen,

Die my die laffe vrees verwekken. 'k heb, met kracht,

Dat aak'lig denkbeeld uit myn harssenen getracht

Te bannen, maar het schiet my t'elkens weêr te binnen;

'T zy, waar ik ga, of sta, het werkt steeds op myn zinnen.

'K heb tweemaal achter een die zelfde droom gehad,

De grond alom gezien met brein en bloed beklad,

En telkens 't zelfde kind verwoed op me af zien komen.

Ik heb myn toevlucht dan in 't end tot Baal genomen;

En niet alleen tot Baal: maar ik heb, te onbedocht,

Die in den Tempel van de Jooden zelfs gezocht.

Zoo veel vermag de schrik! 'k dacht hunne God te vreden

Te stellen. (Ach! vergeef myn buitenspoorigheden,

Eerwaarde Vader, en eerste offeraar van Baal.)

Ik tree ten Tempel in, ('k bid, luister na 't verhaal.)

Men laat het offer en de plechtigheden steeken.

De Priester nadert vast, om my zelfs aan te spreeken.

'K vernam hem naauw'lyks, of'k zie ook een jongsken. Ach!

'T was 't zelve kind, dat ik, in myne droomen, zag,

En my zoo heeft gedreigt. Het had het zelve wezen,

Ook dat gezicht, gelyk het my verscheen voor dezen,

Die zelve gang en tred: het stond aan 's Priesters zy;

Maar 't wierd behendig, in een oogenblik, voor my

Verduistert: zoo dat ik niet weet, waar 't is gebleeven.

Dit is, het geen ik u te kennen wilde geeven.

Wat oordeelt gy hier af?

Mathan.

Voor my, ik sta verstomt.

Die akelige droom, die vremde ontmoeting komt

My heel afgryslyk voor.

Athalia.

Gy, Abner, kunt wel weeten,

Wie Vader is van 't kind, en hoe het is geheeten.

Abner.

'K weet, dat twee kinderen het offer dienden: 't een,

Was Zacharias, zoon van Jojada, naar 'k meen,

D'andre is my onbekent.

Mathan.

Wat mag dit vraagen baaten?

Mevrouw, gy moet hen beide aanstonts verzek'ren laaten.

Gy weet, hoe 'k my steeds heb voor Jojada getoont,

Dat ik sta na geen wraak, schoon hy my heeft gehoont,

Maar recht en billykheid bewaard heb, ongeschonden.

En schoon zyn zoon al zelfs eens schuldig wierd bevonden:

Meent gy, dat Jojada het Ryk zoo ongetrouw

Zou weezen, dat hy hem in 't leven spaaren zou?

Abner.

Door welk een misdaad kan een kind doodschuldig weezen?

Mathan.

Ik houd hem schuldig dien een Koningin moet vreezen.

De Hemel heeft hem dus verbeeld; de Hemel doet

Nooit iets vergeefs; zoo dat men 't kind verdenken moet.

Abner.

Zoo hoor ik, wilt gy, op 't geloof van yd'le droomen,

Door dampen voortgebragt, d'onnos'len om doen komen.

Men weet noch niet eens, wie zyn Vader is geweest.

Mathan.

'K zeg, dat het schuldig is, om dat het word gevreest.

Hoe meer 't herkomstig is uit edele geslachten,

Hoe meer gevaarlyk wy zyn leven moeten achten;

En is 't gesprooten uit een stam, ons onbekent,

Wat is 'er dan verbeurt, hoe 't Kind raakt aan zyn end?

'T is veeltyds schaad'lyk, zich zoo naauw gezet te toonen:

Daar 't schielyk straffen vaak 't behoud'nis is der kroonen.

Men pynig ons dan met onnutte zorg niet meer.

'Kzeg noch, hy 's schuldig, die slechs is verdacht, myn Heer.

Abner.

Wat hoor ik! hoe zal dus een Hoogepriester spreeken!

Ik, die, van kindsbeen af, om Koningen te wreeken,

Zoo veel bloedstortingen heb bygewoont, en stryd,

Past my 't meelyden meer, als u, die Priester zyt?

Als u, zeg ik, myn Heer, die, om belang van staaten,

Noch eenige inzicht, zich niet moest vervoeren laaten,

Maar die in zyn gedrag, rechtvaerdig en gedwee,

Een voorbeeld hoort te zyn van zachtheid, rust en vree,

Mevrouw, heeft ons geboôn, hier ongeveinst te weezen.

Ik bid u, zeg my eens, waar op dat ydel vreezen

Gegrond is, op een droom, een zwak en weerloos wicht,

Om dat men 't zich verbeeld des nachts in een gezicht

Gezien te hebben? op zulke ydele vertoogen?

Athalia, tegens Abner.

Het geen gy zegt, is waar: ik kan wel zyn bedroogen,

Men oordeelt licht wat te voorbarig: laaten wy.

Het kind naaukeurig eens beschouwen, van naby.

Gy kunt hen beide wel eens herwaards aan geleiden,

Abner.

Is vrees, Mevrouw.....

Athalia.

Hoe? zou de Jood zo onbescheiden

En oneerbiedig zyn, dat hy dit weig'ren zou?

Ga, zeg aan Jojada, of Jozabet, zyn Vrouw,

Dat zy de kind'ren zelf hier breng, dat ik 't haar rade,

Op peenen van myn haat, of uitterste ongenade.

Uw Priesters vallen wat te trots, in hun gedrag;

Ik te lankmoedig: zy misbruiken myn gezag:

'K zie hen, van tyd, tot tyd, noch meer het hoofd opsteeken.

'K weet, dat zy onder zich tot nadeel van my spreeken;

En mid'lerwyl laat ik dat volk, in vrede en rust,

Hun Godsdienst oeff'nen, in hun Tempel, naar't hun lust,

Daar 't best waar, dat men 't in hun yver wat besnoeide:

Op dat het met de kroon wat minder zich bemoeide.

Ga heen.

Sesde tooneel.

Athalia, Mathan.

Mathan.

Mevrouw, nu kan ik veilig en oprecht

U zeggen, welk een vrees my op het harte legt.

Gy zyt niet zonder reên bekommert en vol zorgen:

Een Monster houd zich in den Tempel stil verborgen.

Gy word op 't felst gedreigt; wacht u vry voor den slag.

Men zegt, dat Abner voor het krieken van den dag,

Met Jojada, stil in den Tempel heeft gesproken.

Wie weet, wat tusschen hen daar heim'lyk is bestoken.

U is niet onbekent, wat zucht noch in hem leeft,

En welk een neiging hy tot Davids af komst heeft.

Ik vrees, en kan het uit d'omstandigheid beseffen,

Dat men dat jongste kind, ten rykstroon wil verheffen.

Athalia.

Ja, Mathan, 'k vrees het ook, gy opent my 't gezicht:

Maar 'k hoop in 't kort wel van hun aanslag onderricht

Te weezen, en my uit die twyffeling te trekken.

Een kind is ongeveinst, een woord kan 't werk ontdekken.

Laat my alleen daar meê begaan, ga aanstonds heen,

Om myn Tyriërs te vergaderen, by een.

Sevende tooneel.

Joas, Jozabet, Athalia, Zacharias, Abner, Salomite, twee Levieten, Rey.

Jozabet tegens de twee Levieten.

Ik bid u, draag toch zorg voor die twee lieve kind'ren.

Abner tegens Jozabet.

Zyt vry gerust: 'k sta daar voor in; niets zal hen hind'ren.

Athalia.

ô! Hemel! hoe meer ik het zie, hoe 't meer gelykt

Naar't kind, dat ik zag in myn droom. Myn hart bezwykt.

Is dat uw Zoon, Mevrouw?

Jozabet.

Wie? deze?

Athalia.

Ik meen dien Grooten.

Jozabet.

O! ja,

Athalia.

Uit welk geslagt is die dan voortgesprooten?

Wie was uw Vader? spreek.

Jozabet.

Men weet noch niet te recht....

Athalia.

Zacht, zo voorbarig niet; 'k wil, dat hy 't zelfs my zegt.

Jozabet.

Wat licht kunt ge uit een kind toch trekken, van die jaren?

Athalia.

Dat's ongeveinst, en zal het minst de waarheid spaaren.

Jozabet stil.

‘ô Hemel! 'k bid u, red het kind, in deze nood!

Athalia.

Hoe, heet ge?

Joas.

Eliacyn,

Athalia.

Uw Vader?

Joas.

Die is dood.

Ik ben een weeskind.

Athalia.

Maar hebt gy hier Vrind, noch magen

Joas.

Niet als myn God; wiens zorg ik vroeg ben opgedragen.

Athalia.

Naar 'k hoor, zyt gy dan een ver laat'ne; sint wat tyd?

Joas.

Van myn geboorte.

Athalia.

Weet ge ook, van wat Land gy zyt?

Joas.

De Tempel is myn Land.

Athalia.

Waar heeft men u gevonden?

Joas.

By wreede Wolven, daar ik haast door was verslonden.

Athalia.

Maar zeg eens, wie u in den Tempel heeft gebragt.

Joas.

Een vrouw, die ik niet ken, veel minder haar geslacht.

Athalia.

Wie heeft dus lang u daar bezorgt en onderhouwen?

Joas.

God, die ons nooit verlaat, wanneerwe op hem vertrouwen,

Die 't kleinste vogelken bezorgt en queekt in 't nest,

Daar Israël dus lang zyn hoop op heeft gevest,

En die my, op myn beê, steeds voed en houd by 't leven,

Door Heilige Offerspys, op zyn altaar gegeven.

Athalia.

Wat wonderteeken zie 'k in 't kind! die tedre stem,

Dat vriend'lyk wezen, die onnozelheid van hem,

Die fiere zedigheid, in d'opslag zyner oogen,

Heeft my, eer ik het weet, gebragt tot mededogen.

Abner.

Dit is de vyand, die u zo te vreezen stond.

Nu ziet gy, waar uw vrees en droom op is gegrond:

'T zy 't mededogen, dat u hart heeft ingenomen,

De felle moorddolk is, waar voor gy had te schromen.

Athalia tegens Jozabet.

Hoe? gaat gy weg?

Jozabet.

Dewyl gy alles weet, Mevrouw,

Dacht ik, dat hy uin het end verveelen zou.

Athalia.

Gansch niet. Maar wat 's altyd uw werk?

Joas.

'K aanbid den Heere,

'K hoor daaglyks Moses wet uitleggen, t'zyner eere,

Ik denk, ik peins daar op: ik leer daar leezen in:

Ja, 'k maak al, met die uit te schryven, een begin.

Athalia.

Wat leert u deze wet?

Joas.

Dat God bemind wil weezen,

En dat de lasteraar zyns naams zyn wraak moet vreezen,

Dat hy d'onnosle wees altyd zyn hulp verschaft,

De hovaardy weêrstaat, geweld en 't moorden straft.

Athalia.

'K verstahet. Maar heeft elk daar zyne bezigheden.

Joas.

Ja, elk verheerlykt God, met Lofzang en Gebeden.

Athalia.

Wil dan u God steeds zyn geviert en aangebeên.

Joas.

Daar word geen oeffening die waerelds is, geleên.

Athalia.

Wat is dan uw vermaak

Joas.

Den Priester aan te brengen

Het wierook en het zout, om 't offer te besprengen,

Tot roem en glory van dien Oppermajesteit,

Het hooren van zyn lof, het zien dier plechtigheid.

Athalia.

Kunt gy geen ander spel, of tydverdryf hier vinden?

Gy zyt te jong, om u zo stipt daar aan te binden.

Begeef u aan myn Hof, daar 's blydschap, daar is vreugd;

Daar kunt ge u, op uw tyd, vermaaken, by de jeugd.

Joas.

Zou 'k afgaan van myn God, den oorspronk aller dingen?

Athalia.

Gy kunt hem dienen, op uw tyd: 'k zal u niet dwingen.

Joas.

'K zou echter moeten zien, dat Baal daar werd geëert.

Athalia.

Baal is een God, als d'uwe.

Joas.

één is 'er, die regeert;

En die, die laat zich van geen andren God verpoozen.

Athalia.

Gy zult gelukkig zyn.

Joas.

'T geluk der Goddeloozen.

Acht ik gelyk de wind.

Jozabet.

'K bid, dat gy 't kind vergeest.......

Athalia.

Ik merk, dat hy uw les heel wel onthouden heeft:

Ik schep vermaak daar in. Gy zyt, naar ik kan hooren,

Uit geen gemeen geslacht, of laage stam gebooren.

Ik ben hier Koningin, en heb, gelyk gy weet,

Geen erfgenaam: verlaat dat slecht en haatlyk kleed:

Ik zal u deelgenoot van al myn rykdom maaken.

Neem slechts een proef daar van, gy zult dit leven wraken.

Ter tafel zal ik u steets plaatzen aan myn zy,

En u onthaalen, als een echte Zoon van my.

Joas.

Hoe? als uw Zoon?

Athalia.

Ja.

Joas.

Welk een Vader zou 'k verliezen!

En welk.....

Athalia.

Wel nu, vaar voort.

Joas.

Een Moeder zoude ik kiezen!

Athalia tegens Jozabet.

Hy is van oordeel, noch geheugen niet misdeelt.

Ik merk, dat Jojada zyn rol hier onder speelt;

Dat hy, onaangezien de vryheid, die we u geeven,

Dien kleenen jongen, in den opgang van zyn leeven,

Reeds heeft vergiftigt met uw oude wrok en haat;

En my afschildert als een Monster, voor den staat.

Jozabet.

Maar wat bewimpeling wilt gy aan gruw'len geeven,

Zoo jongs gebeurt, zoo klaar, zoo duidelyk beschreeven,

En daar gy zelfs uw eer en glory noch in stelt?

Athalia.

Dat 's waar: ik roem daar op; dewyl ik 't snood geweld,

Myn stamhuis aangedaan, rechtvaerdig heb gewrooken.

Quam Koning Josaphat myn Vader niet bestooken,

Dien hy verraderlyk deed sneuv'len, door een schicht?

Wierd myne Broeder niet berooft van 's levens licht?

En myne Moeder niet ten venster uitgesmeeten,

De honden tot een prooy, ten wraak van uw Profeeten?

En tachtig Zoonen, uyt het Koninglyk geslacht,

Rampzalig, op één tyd, gewurgt en omgebragt?

En zou Athalia dat ongewroken laaten?

Die felle haters, op haar tyd en beurt, niet haaten?

Zou 'k, uit een averechts meêdogen, zyn zoo laf,

Dat ik den vyand van ons huis niet streng en straf

Vervolgen zou? zoude ik geen moord met moord betalen,

En Vader Achabs dood op Davids stam verhaalen?

Had ik de wetten van natuur niet uitgedooft,

Zelfs myn kindskinderen van 's levens licht berooft,

En zulk een zee van bloed met eigen hand vergooten,

Waar ik niet weder van den Rykstroon afgestooten?

In 't kort, wy zyn niet te vereenigen; dewyl

Wy al te strydig zyn, in Godsdienst, wet en styl.

Ik gruw voor David, 'k haat al zyn nakomelingen:

Schoon veel daar van, door my, het levenslicht ontfingen.

Jozabet.

'T is u gelukt, 'k beken 't: maar God, die alles ziet,

Verlaat zyn volk wel voor een tyd, maar eeuwig niet.

Athalia.

Waar blyft die God, daar ge u dus lang op hebt verlaaten?

Wat mogen zyn belofte en Profesyen baaten?

Waar is die Koning, dien hy u heeft toegelegt,

Die Zoon van David... Maar zy heeft genoeg gezegt,

En ik genoeg gezien. Ik zal u verder spreeken;

Gy hebt voldaan, vaar wel, myn tyd die is verstreeken.

Achtste tooneel.

Jojada, Jozabet, Joas, Zacharias, Abner, Salomite, Levieten, Rey.

Jozabet tegens Jojada.

Hebt gy de Koningin, die trotse, niet gehoort?

Jojada.

Ja, ik heb alles wel verstaan, van woord, tot woord.

Ik stond gereed, met die trouwhartige Levieten,

Om, op het minst geweld, gelyk'lyk toe te schieten.

De Hemel zy met u, ô waardig kind, wiens moed

Wel overeenkomt met den af komst van uw bloed.

Ik dank u, Abner, voor uw trouw, aan ons beweezen.

Gy, vrinden, die ik tot myn dienst heb uitgeleezen,

Gaan wy weêr Tempelwaard, om die ontreiniging,

Die hy, door een godlooze onzaal'ge Vrouw, ontfing,

Weêr af te wassen, en de grond van zyne smetten

Met bloed te zuiv'ren, daar zy haaren voet quam zetten.

Negende tooneel.

rey

EEN STEM.

Welk een Star! welk een Licht

Doet zich op voor 't gezicht!

Wat staat van zulk een spruit te hoopen,

Die, in zyn 's levens dageraad,

Al 's werelds ydelheid versmaad,

En met geen Goud is om te koopen!

EEN ANDER.

Terwyl het volk meest altemaal

De Koninginne volgt, na Baal,

En haar Afgoderyen,

Zien wy een kind, zoo kleen, zoo teêr,

Voor zynen God en Opperheer,

Als een Elia, stryen.

EEN ANDER.

Ach! mochten wy zyn stamhuis weeten!

Licht is 't een Zoon van een der heilige Profeten.

EEN ANDER.

Dus zag men Samuel voorheen

Opwassen, by den Tabernakel,

Die namaals wierd 't Hebreeuws Orakel,

En Isrels toeverlaat alleen.

EEN ANDER.

Gelukkig kind! dat zoo Godvruchtig leeft,

En Isrels God tot zyn' leermeester heeft,

En in zyn Wet, en Lessen schept behaagen.

REY.

Gelukkig kind! hoe zalig is uw lot!

Zoo teêr bemind! en zoo getrouw aan God!

Aan wien gy hart en ziel hebt opgedraagen.

EEN STEM.

Zoo groeit en bloeit de Lely, ongestoort,

In afgelegen oord,

By zuiv're watervlieten.

Zoo zien we een telg, gedekt voor 't noord,

Zyn kruin ten hoogen hemel schieten.

EEN ANDER.

Jeruzalem! gy schoone Stad,

ô Berg! daar God wel eer zyn woonplaats had,

Waar zyn wy toe gekomen!

Wat denkt, helaas! wat denkt gy niet,

Wanneer gy Davids Rykstroon ziet,

Door vremde Vrouwen, ingenomen!

REY.

Wat denkt, wat denkt ge, ô Zion niet,

Wanneer gy Davids Rykstroon ziet,

Door vremde Vrouwen, ingenomen!

EEN ANDER.

Gy, die, in het ongemeeten

Licht gezeeten,

Yder geeft zyn deel en lot,

Straft gy niet de Goddeloosheid

En de boosheid

Van een volk, dat met u spot?

EEN ANDER.

Wat baat dat naaubepaalde leven,

Roept dat Afgodische gebroed,

Dat ge u aan geen vermaak, hoe zoet,

Of aangenaam, wilt overgeven,

Daar uwe God niets voor u doet?

EEN ANDERE.

Laat ons Roozenkranssen draagen,

Zingen, springen, rennen, jaagen,

Roept dien Goddeloozen hoop,

Laat ons Roozenkranssen draagen,

In het kragtigst onzer dagen,

Tyd is voor geen goud te koop.

REY.

Hemel wreek u van die plaagen:

Dat zy op haar beurt meê klaagen:

Straf dien Goddeloozen hoop.

Einde van het tweede Bedryf.



Derde bedryf.

Eerste tooneel.

Mathan, Nabal, Rey.

Mathan.

Ga, zeg aan Jozabet, dat zy zich herwaards spoed,

Dat ik noodzakelyk hier met haar spreeken moet.

Een van de Rey.

'T is Mathan! Hemel! ach! wanneer zult gy ons wreeken?

Nabal.

Wat 's dit? 't schynt, elk is schuw: zy vluchten, zonder spreken,

Mathan.

Laat ons haar volgen.

Tweede tooneel.

Zacharias, Mathan, Nabal.

Zacharias.

Zacht, Vermetele, waar heen?

Geen waerelds mensch mag, als gy weet, hier binnen treên:

Dewyl de Priesters en dienstplechtige Levieten,

Dat voorrecht, hen van God vergunt, alleen genieten.

Wie zoekt gy? zoo het myn Heer Vader is: die mag,

Al wat Afgodisch is, niet zien op dezen dag,

En myn Vrouw Moeder zoud gy ook niet konnen spreeken:

Ze is bezig, om haar God te bidden en te smeeken.

Mathan.

Ontstel u niet; 'k zal hier wel wachten: houd u stil.

'T is Moeder Jozabet, die ik maar spreeken wil:

'K moet haar iets uyt de naam der Koningin doen weeten.

Derde tooneel.

Mathan, Nabal.

Nabal.

De Jongen, dunkt me, is, als de Moêr, vry wat vermeeten.

Maar wat is 't oogwit van Athalia? waar spruit

Die ongestadigheid, al die verandring uit?

Deze uchtend wilde zy op Jojada zich wreeken:

Ook sprak ze van een kind, dat haar na 't hart wou steeken.

In 't kort, wanneer het was gegaan, gelyk gy dacht,

Moest Jojada al in den Tempel zyn geslacht

Geweest, en gy met Baal in zyneu plaats gezeten,

Ten schrik van 't Joodse volk, ten hoon van hun Profeeten.

Ik dacht, myn deel ook al te hebben van dien buit.

Maar wie doet haar zoo licht verandren van besluit.

Mathan.

Dat is my onbewust, haar leed gaat my ter harte.

'T is die Vorstin niet meer, die al 't gevaar uyttartte,

En, altoos even ster, het vronwelyk geslacht

Te boven ging, in moed, voortvarentheid en kracht,

Die, niet een stip van haar gezag ook zou verliezen.

Dan schynt zy 't eene, dan het andere te kiezen,

Dan heeft zy weder van 't beslotene berouw.

In 't kort, myn Vrind, wat zal ik zeggen? 't is een Vrouw.

Laatst zei ze al, dat ik zou vergadren, haar wachten;

Maar ze is, sint zy het kind gezien heeft, van gedachten

Verandert. 't zy het is uit mededogendheid,

Of schrik, dat weet ik niet; althans, zy zucht en schreid,

En toont zich heel verbaast. 'K heb, zeg ik, stil vernomen,

Uit wat doorlucht geslacht het jongske is voortgekomen,

Dat d'Opperpriester 't vaak aan 't muitziek volk vertoont

Gelyk een Moses, waard, als Vorst, te zyn gekroont,

En 't graauw stil opruit, met zyn valsche Profesyen.

Dit zeggen had by haar veel ingang. Zal ik lyen,

Riep zy, dat hy myn volk zoo schandelyk misleid?

O neen, men leef niet meer in die onzekerheid:

Ga, Jozabet, die trotse, uit mynen naam, voort spreeken:

Zeg haar, dat ik den brand zal in den Tempel steeken,

Indien men mynen eisch in 't minste wederstreef,

En tot myn zekerheid het kind niet overgeef.

Nabal.

Meent gy, dat ze, om een kind, wiens ouders en geslachten

Licht onbekent zyn, die bedreiging af zal wachten?

Den Tempel stellen, om een vond'ling, in gevaar?

Mathan.

Gy kent de koppigheid van Jojada, noch haar.

Ik ben verzekert, dat hy alles eer zal waagen,

Eer hy het kind, dat hy zyn God heeft opgedragen,

Zal stellen in myn hand. naar ik de Koningin

Hoor spreeken van het wicht, steekt daar iets geestigs in,

Dat zweemende is naar 't groots; en zoo 'k 't recht uit zal zeggen;

Hy liet zich niet zo veel daar aan gelegen leggen,

Zoo 't was gebooren, uit eene onbekende stam.

In 't kort, myn Vrind, ik zie hun Tempel, door de vlam,

Eer 't morgen is, verteert, zoo zy myn eisch weêrstreeven,

En 't kind, gelyk ik vast geloof, niet overgeven.

Nabal.

'K ben afgedaalt, gelyk gy weet, van Ismaël,

En dien geen Baal, noch ook den God van Israël:

Maar 'k bid u, laat ons beide eens openhartig spreeken:

Is 't wel om Baal, dat gy in toorn dus zyt ontsteeken?

Mathan.

Hoe? acht gy my zoo blind, dat ik een houte God,

Die, door de tyd, byna vergaan is en verrot,

Aanbidden zou? dan hebt gy my verkeert versleeten.

Indien belang van staat dit hart niet had bezeeten,

En van het weifelend gemoed getriomfeert,

Ik had dees Myter nooit aanvaard, noch Baal geëert:

Maar Isrels Godsdienst, door myn Ouderen bezwooren,

Waar in ik, als gy weet, als Priester ben gebooren,

Trouw by gebleeven: doch de heerschzucht heeft naar 't scheen,

Die naauwgezetheid van 't gewisse niet geleên

En die verbied my, vriend van Jojada te weezen.

Het is niet noodig, u te zeggen, hoe 'k voor dezen,

Om 't Wierookvat, met hem gekuypt heb, en get wist,

Hoe hy, onaangezien myn moeite, zorg, en list,

Door zyne Vrienden, quam van my te triomfeeren,

Toen heb ik my (om't op een andren boeg te keeren)

Begeeven aan het Hof; daar ik, door veinzery,

'T hart van den Vorst zo wist te trekken op myn zy,

Dat ik van hem, als een Orakel, wierd gehouwen.

De Koningin stelt ook in my al haar vertrouwen;

Daar zyne wrev'lige aart met haare trotsheid stryd.

'K bedien my daar ook van; 'k zeg, dat die hoon en spyt,

Die haar is aangedaan, geenzins is te verzwelgen;

Dat zy dien Priester, met zyn aanhang, moet verdelgen.

In 't kort, ik heb het ook alreeds zoo ver gebragt,

Dat Jojada zelfs op het punt staat, van geslagt

Te werden, en zyn volk ten Tempel uitgedreven.

Doch in dien staat, daar my 't geluk toe heeft verheven,

Voel ik een wroeging, die my vaak gedenken doet,

Wat God ik heb gedient, en wien ik dienen moet.

Maar 'k meen, dat ik die schrik wel zal te boven komen,

Als ik, ten smaad van hem, zyn Priesters bloed zie stroomen.

Dien trotsen Tempel, die, aan hem is toegewyd,

Door vuur en vlam, vergaan, zyn magtloosheid ten spyt

O! welk een schouspel... Maar daar komt myn vyandinne.

Vierde tooneel.

Jozabet, Mathan, Nabal.

Mathan.

Princes, ik kom hier uit de naam der Koninginne,

Om u te zeggen, dat zy 't haatelyk geval,

Noch 't leed, haar aangedaan, ooit meer gedenkeu zal,

Maar alles ongeveinst vergeeten en vergeeven.

Doch midd'lerwyl kan zy in geen gerustheid leeven;

Dewyl een stil gerucht, alom door 't volk verspreid,

Toepass'lyk op haar droom, haar in onzekerheid

Gebragt heeft, of zy u niet dient verdacht te houwen.

Ik zal niet zeggen (want gy zoud my licht mistrouwen)

Hoe ik gesprooken heb voor uwen Bedgenoot:

Zyn haat is tegens my, gelyk gy weet, heel groot;

Doch ik ben niet geneigt, het quaad, met quaad te loonen:

Maar die, in tegendeel, te zeeg'nen, die my hoonen.

In 't kort, ik kom hier, als een boô van vrede rust.

Gy kunt uw feest altyd hier vieren, naar 't u lust,

In volle veiligheid, by haar bescherming, leeven.

Zy eischt slechs, dat ge alleen een enkel pand zult geeven

Van uw gehoorzaamheid. Ik zocht haar daar van af

Te trekken; maar ik beefde, op 't antwoord, dat zy gaf.

Zy eischt het kind, datze, in uw byzyn, hoorde spreeken.

Jozabet.

Eliacyn?

Mathan.

Zy zal het houden voor een teken

Van vyandschap, zoo gy my 't kind niet stelt ter hand.

Voor my, ik schaam my, dat een vrouw, van zulk verstand,

Zich aan een ydle droom zoo verre kan vergaapen,

Een rook, een damp die ons na 't hoofd schiet, als wy slaapen.

Jozabet.

Is dit de vryheid, rust en vreê, die zy ons gunt?

Mathan.

Is 't moogelyk, dat ge u daar op beraaden kunt!

Gy zyt te wys, en al te inschikk'lyk, wil ik hoopen,

Om niet uw rust, voor zulk een kleenen prys, te koopen.

Jozabet.

'K verwonderde my al, dat gy zo schielyk waard

Verandert van gedrag, natuur, gewoonte en aard;

Maar ik kan 't Scorpioen, in 't schoon gebloemte, ontdekken.

'K zie, dat geen Luipaard kan veranderen zyn vlekken.

Mathan.

Wat is het voor een kind, waar om ge u zoo ontstelt?

'T is Zacharias niet, uw zoon, die, met geweld,

Werd uit uw arm gerukt. Die achterdocht, dat vreezen

Verzekerd my, dat u die knaap veel waard moet weezen.

Wie weet, of 't niet, als een verlosser, uyt de lucht

Gedaalt is. Doch, hoe 't zy, of niet, die groote zucht,

Die gy draagt tot het wicht, doet my het werk mistrouwen

Dat ik die mompeling van 't volk verdacht moet houwen.

Jozabet.

Wat momp'ling?

Mathan.

Dat het is uyt een doorlucht geslacht,

Dat, Jojada, uw Man, alleen den tyd afwacht,

Om 't muitziek volk, door gansch Judea, te verdeelen.

Jozabet.

Een listig dekkleed, om daar medeuw rol te speelen!

Mathan.

Gy kunt me, indien gy wilt verlichten. 'K weet, dat gy

Een vyandin zyt van Bedrog en Veinzery,

En dat vrouw Jozabet zoo rein is van gewissen,

Dat zy veel liever zou het leeven willen missen,

Als d'edle waarheid te bevlekken, door een woord.

Maar zeg eens, weet gy niet, of hebt gy nooit gehoord,

Wie Vader was van 't kind? uit wat gewest, of landen

Het hier gekomen is? en hoe gy 't kreegt in handen?

Ik zal gelooven, 't geen gy zegt; quyt uw gemoed.

Denk, dat ge u God onteert, indien gy anders doet.

Jozabet.

Zacht, Mathan, 't past u niet, zo roek'loos en verwaaten

Te spreeken van een God, die gy aan elk leert haaten.

Een Huichelaar, die, om het waereldschegenot,

De zuiv're waarheid heeft verlochent en zyn God,

En op den stoel zit van afgodery en logen,

Wat indruk heeft die van dat onbepaalt vermogen?

Vyfde tooneel.

Jojada, Jozabet, Mathan, Nabal.

Jojada.

Wat zie ik? Mathan? hoe, Mevrouw? wat gaat u aan?

Is 't mooglyk! dat gy dien verraâr te woord durft staan!

Gy, die, zelfs uit de stam van David zyt gesprooten.

Gelukkig zyt ge, dat zich d'aard niet heeft ontslooten,

Om dien onzaal'gen in te zwelgen, of dat zelf

De zuivre muur van dit geheiligde gewelf,

Van schrik, niet neêrstorte op dien afgodisten Ketter,

En, met dien Huichelaar, u te gelyk verpletter.

Mathan.

Door zulk een lastering toont Jojada zyn aard,

Doch 't waar u best, dat gy wat meer gematigt waart;

Op dat de Majesteit van die my heeft gezonden,

('K spreek van de Koningin) in my niet wierd geschonden.

Jojada.

Voor my, ik wacht niets goeds van zulk een Afgezant.

Maar nu, laat hooren, welk een strik men ons weêr spant.

Mathan.

Ik heb by Jozabet, uw Vrouw myn last voltrokken.

Jojada.

Vertrek dan, eer gy u van 't aardryk in ziet slokken.

Dat u de Hemel straf, gelyk Achytophel,

Of 't lot te beurt vall' van d'onzaal'ge Jezabel,

Van Dathan, Abiram, en die gehaate stammen.

Ik zie de Honden op uw vlees en bloed al vlammen.

Mathan.

Men zal, eer 't avond is, wel zien, of ik, of gy.....

Kom, Nabal, laat ons gaan.

Nabal.

Gy loopt de deur voorby,

En schynt, naar ik bemerk, geheel ontstelt te weezen.

Sesde tooneel.

Jojada, Jozabet.

Jozabet.

Een woedend onweer staat ons van die kant te vreezen.

Men eischt Eliacyn. 't Schynt, dat de Koningin

Bewust is van 't geheim, en die verraâr niet min.

Jojada.

Door wie zou 't zyn ontdekt? het is maar enkel gissen:

Licht, dat hy arg waan trekt uit uwe ontsteltenisse.

Jozabet.

Ik heb, zoo veel ik kon, my zelfs verpynigt: maar

Geloof my vry, wy zyn in 't uitterste gevaar.

Ik ben verzekert, dat zy 't kind na 't leven dingen;

Des bergen wy 't, eer zy 't ons, met geweld, ontwringen.

De poorten zyn noch onbezet, de wegen vry.

Ik ben gereed, om 't in een duist're woesteny

Te brengen, ofter plaats, daar David eenzaam zuchtte,

Toen hy het woên van dien weêrspann'gen zoon ont vluchtte.

'K zal Leeuw, noch Beer ontzien. Of laat ons 't waardig pand

By Jehu brengen, in 't Samaritaansche land.

Die Vorst is zacht van aard, en niet geneigt tot tooren.

De naam van David klinkt hem aangenaam in d'ooren.

Ach! welk een Koning kan ook zyn zoo wreed en fel,

('T zy hy gebaart is van een andre Jezabe!)

Dat hy een schepsel, zo volmaakt, zo hoog gebooren,

Zo jong en teêr, niet, op zyn smeeken, zou verhooren?

Jojada.

Zoo woud ge op Jehu u verlaaten? welk een raad!

Jozabet.

Wil God niet, dat men zich zelfs redde, in zulk een staat?

En heeft hy Jehu niet gewapent, om dien snooden

Ontrouwen Achab, in het open veld te dooden?

Jojada.

O! Jehu is niet meer die Jehu, als voorheen;

Wyl hy, op 't voorbeeld van de Vorsten in 't gemeen,

Gods weldaân heeft uit zyn geheugenis gedreeven,

En Achabs Dochter niet alleen laat in het leeven,

Maar zelfs de Tempelen bescherremt en bevryd,

Aan vuile Monsters, door Egyptenaars, gewyd.

Een Vorst, die't wierook zwaait, een' valschen God ter eeren

Zal, hoe 't ook zy, zich aan 't zaad Davids geensins keeren.

Hy heeft het hart niet, zich te stellen voor Gods zaak.

'T mishaage u niet, dat ik dan hier uw raad in wraak.

Wy moeten ons alleen op onzen God vertrouwen,

En, verre, van het Kind verborregen te houwen,

Zal ik het aanstonts, met zyn Koninglyke Kroon,

Gaan stellen voor het volk, in 't openbaar, ten toon.

Zevende tooneel.

Jojada, Jozabet, Azarias, gevolgt van de Rey en verscheide Levieten.

Jojada.

Hebt ge, Azarias, met uw trouwe Altaargenooten,

Den Tempel wel bezorgt? de deuren dicht geslooten?

Azarias.

Ja, 'k heb ook, op uw last, den Tempel, in het rond,

En 't Voorhof doorgekruist, of ik noch iemand vond;

Maar vruchteloos. Het volk, van doodschrik ingenomen,

Op 't zien der Koningin, durft niet te voorschyn komen:

'K vind niemand zo getrouw, als Priester en Leviet.

Het volk van Moses was zo bang, noch schichtig niet,

Wanneer 't voor Farao, door 't roode meir, moest vluchten.

Jojada.

O! Bloodaarts! wilt ge altyd in slavernye zuchten?

Zult gy dan eeuwig zoo laf hartig zyn en schuw?

Maar hoe? hoe komen all' die kinderen by u?

Een van de Rey.

Myn Heer, waar kunnen wy ons veiliger vertrouwen,

Als daar zich Vaderen en Broederen onthouwen?

EEN ANDER.

Wy zullen, zo we, als Jahel, niet

Ons leed met handen kunnen wreeken,

Terwyl, de selle stryd geschied,

Met traanen, om Gods bystant smeeken.

Jojada.

Ja, best is 't, dat gy u op zynen arm vertrouwt.

O, gy, die alles wat hier omgaat, klaar beschouwt,

Zie, wie hier stryden wil, uw heil'gen naam ter ceren.

Indien gy haer beschermt, kan haar geen vyand deeren;

Gy wekt, wanneer gy wilt, de dooden uit het graf,

Dan wond, dan zalst gy weêr, 't hangt alles van u af.

Des steunen zy niet op haar menschelyke krachten,

Noch vleeschelyken arm, maar u, die 's vyands machten

En zyn raadslagen kan veryd'len, als de wind,

Op u en uwen naam, zoo teêr van haar bemind,

En op uw eeden, aan haar Koningen gezwooren,

Dees Tempe! dien gy tot uw woonplaats hebt verkooren,

En zo lang duuren zal, als 't zonlicht d'aard bestraalt.

Maar hoe? ik schrik: 't schynt, of iets heiligs op my daalt:

O ja, het is God zelfs; ik tril, myn leden beeven.

Kom, wck het vuur meêr op, waar door ik word gedreeven,

Door stem en snarenspel; op dat ik, als zyn tolk,

De duistere eeuwen mag ontdekken aan zyn volk.

De Rey zingt, op 't geluit van allerhande suarenspel.

Dat zich 's hemels stem laat hooren,

Door zyn Hoogenpriesters mond,

Wy, wy, oop'nen hart en ooren,

'T zy dat hy ons zalft of wond.

Dat zich.......

Jojada.

Hoord, Aarde en Hemel, hoort; en gy, ô Jacob, mede:

Zeg niet: God Isrels slaapt; Hy waakt, op myne bede.

Hier begint men weêr te speelen: waar na Jojada aanstonds begint te spreeken.

Wat zie ik! zuiver goud verandren in slecht lood!

Wee! Wee! Jerusalem, die uw Profeeten dood:

Uw Tempel is ontwyd, de heil'ge plaats geschonden

Door 's Hog enpriesters bloed, gestort uit zyne wonden.

God heeft niet meer voor u die liefde en tedre zucht;

Het wierook, dat gy zwaait, is haatelyk van lucht.

Maar hoe! wat zie ik daar al kinderen en vrouwen!

 Waar leid gy die onnoz'len heen?

Is dan die Koningin der steên,

Met al haar prachtige gebouwen,

Zoo jammerlyk verdelgt en tot de grond vertreên!

Men leid haar Priesteren gevangen,

Haar Vorsten zyn ontbloot van eer.

Gy zult uw' God, uw' Opperheer

Niet op uw Feesten meer ontfangen.

Gy heil'ge Tempel stort ter neêr,

Dat 's Hemels vlam uw Cedrenhout verteer.

Jerusalem, hoe is uw schoonheid zoo vervlogen!

Wat hand heeft, in één' enk'len dag,

Uw vreugd verkeerd, in wee! en ach!

Wie maakt twee bronnen van myn oogen,

Op dat ik eeuwig u beschreijen mag?

Azarias.

O! Tempel!

Jozabet.

David!

REY.

God van Zion! Bron van 't leeven!

Waar is uw heil belofte, aan ons zoo vaak gegeeven?

Men begint weêr te speelen, maar Jojada valt haar in.

Jojada.

 Wat Flonkerstar, wat heug'lyk licht

Doet zich daar op, voor myn gezicht,

Met Goddelyke straalen!

Gy volkeren, verheft uw stem:

Dit is het nieuw Jerusalem,

Daar 't oud niet by kan haalen.

Zy word geviert, gedient en aangebeên,

 By kinderen, haar onbekent voorheen.

Verhef uw hoofd, ô Schoone, tot de wolken,

Elk staat verbaast voor uwe heerlykheid:

De Koningen der Landen, Steden, Volken,

Vernedren zich voor uwe Majesteit,

Elk kust het stof van uwe voeten;

Terwyl zy u, als hun Verlosser, groeten.

Tegens Jozabet.

Princes, ga, haal de Kroon, die David zelfs eerst droeg.

Tegens de Levieten.

Ik heb het zwaard, daar hy den Philistyn meê sloeg,

Noch heimelyk bewaart, met wapenen en lanssen,

In hoogen ouderdom, naa hach'lyke oorlogs-kanssen,

Geoffert aan zyn God. Kom, volg my, edle stam;

'Kzal ugeleiden, daar geen waereldsch mensch ooit quam.

Nooit kunnen we ons daar meê met grooter nut verweeren;

Dewyl 't zyn' Tempel en zyn' naam geschied ter eeren.

Achtste tooneel.

Salomite, Rey.

Salomitf.

Is dit dan de Eersteling? ach! ach!

Het reukwerk, dat op dezen grooten dag

Aan God moest opgeoffert weezen?

Het hart krimpt my in 't lyf, van vreezen.

Een van de Rey.

Ach! wie zag zulk schouspel immermeer!

Wat nazaad kan dit gruwelftuk gelooven?

In 't huis van liefde en vree het blinkend moordgeweer,

Om 't beeld van God het leeven te berooven!

EEN ANDER.

Waar toe, waar toe, die toestel altemaal,

Die Koningskroon, by dat moordaadig staal?

REY.

God heeft zich laaten hooren,

Door de mond van zyn Profeet:

Maar ach! wie weet, wie weet,

Wat lot ons is beschooren?

EEN STEM.

Eerst speurden wy zyn tooren;

Dan zalfde hy weêr 't leed.

EEN ANDER.

De vlam zal Zion heel verteeren,

En haar ontblooten van sieraad.

EEN ANDER.

O neen, zy zal noch van haar vyand triomfeeren:

Wyl zy zich op Gods heilig woord verlaat.

EEN ANDER.

Ik zie haar zuiv're glans verdwynen,

Die ons voorheen zoo sterk straalde in 't gezicht.

EEN ANDER.

Ik zie dat heilzaam licht

De gansche waereld overschynen.

EEN ANDER.

O Zion! Zion! ô! gy voorwerp van ons treuren!

Wat legt gy met de voet vertreên!

EEN ANDER.

Ik zie uw hoofd weêrom ten wolken beuren,

Veel prachtiger, als ooit voorheen.

EEN ANDER.

Wat hoor ik jammeren en klaagen!

EEN ANDER.

Ik hoor 't heel al van haare grootheid waagen.

EEN ANDER.

Het is al lang genoeg geschreid, gezucht:

God zal ons haast een uitkomst geeven.

ALLE TE GELYK.

Dat men dan zynen toorn ontvlucht,

Door een boetvaardig leven.

REY.

Een hart, dat zich verlaat op God,

Getroost zich in zyn ramp en ongelukken,

Het kust de hand, waar door het zich voelt drukken,

Geduldig in zyn deel en lot.

Het wankelt niet, om eenig aardsch genot,

Noch 't zal daarom voor Baal niet bukken.

Een hart, dat zich verlaat op God,

Getroost zich in zyn ramp en ongelukken.

Einde van het derde Bedryf.

