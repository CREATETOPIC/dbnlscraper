

Vertooners.

Jourdein, Burgerlyke Edelman.

Margo, Vrouw } van Jourdein.

Lucille, Dochter } van Jourdein.

Nicoole, Meid } van Jourdein.

Zangmeester, } van Jourdein.

Dansmeester, } van Jourdein.

Schermmeester, } van Jourdein.

Spraakmeester, en Philosooph, } van Jourdein.

Kleeremaaker, } van Jourdein.

Kleeremaakers, Knecht.

Dorant, een Graas.

Dorimene, een Marquisin.

Cleonte, een Burgers Zoon.

Covielle, Dienaar van Cleonte.

Twee Pagies, van Jourdein.

Een Leerling.

Mufti, Turksch Opper-Priester.

Danssende.

Vier Kleermaakers Knechts,

Drie Turken.

Vier Koks.

Zwygende.

Vier Turksche Priesters.

Gevolg van Turken.

Het Tooneel is in het Huis van Jourdein.



De burgerlyke edelman.

Eerste bedryf.

Eerste tooneel.

Zangmeester, zittende aan een Tafel daar een Clavercimbal en andere Instrumenten op leggen, componeerende een vois voor Monsieur Jourdein, Dansmeester met eenige Violisten. Leerling.

Zangm.

KOmt in, terwyl dat wy myn Heer zyn komst verwachten.

Dansm.

Treed toe, want hier is 't dat gy moet uw eer betrachten.

Zangm.

Is 't klaar?

Leerl.

Ja Heer.

Zang.

Laat zien: 't is boven het gemeen.

Dansm.

Is het iet nieuws, myn Heer?

Zangm.

Het is een voisje, 't geen

Dat ik van hem heb op een Lofgedicht doen maaken;

Terwylen dat myn Heer zal van zyn slaap ontwaaken.

Dansm.

Mag men het zien?

Zangm.

Gy zult het straks verstaan;

Het is een zamenspraak, van ons by een gedaan,

En op zyn maat gesteld; 'k meen hy niet lang zal toeven.

Dansm.

Ons bezigheden doen hier vry al groote proeven.

Zangm.

't Is waar, en na my dunkt, zo vond men zelden man,

Die meêr tot voordeel van de Konst verstrekken kan;

En loond haar, nevens dien, na rechten en na reeden.

Dansm.

Den loon alleen, myn Heer, steld ons geenzins te vreeden;

De toegenegen lof van kenders van de konst,

Acht ik, geloof my, Heer, voor een veel grooter gonst,

Als de belooning van onkundigen; 't zyn pynen,

Dat onze geestigheid voor iemand moet verschynen,

Aan wie dat de aardigheid van deez' gesteltenis,

Door onverstand alleen, en bodheid, kenbaar is.

Zangm.

't Is zo: maar evenwel, 'k moet u te kennen geeven;

Die lof is wel vol eer, maar doet ons toch niet leeven;

Den lof alleen, myn Heer, geen mensch aan zich verpand;

Myns oordeels, 't beste lof is 't loonen van de hand;

En, schoon dat wy hem niet licht tot de kennis wennen;

Dat hy ons weetenschap licht averechts zal kennen,

Zo zeg ik u, dat zyn belooninge verzoet

De zotte onweetendheid die hy ons daar meê doed;

En beter dan den Graaf, die ons alhier deed koomen.

Dansm.

Uw zeggen dat heeft schyn van waarheid, maar genoomen

Ons konst die oogt alleen op eigenbaat; wat schand

Is 't niet voor eene, die bied aan de konst de hand,

Dat hy, door geldzucht, haar, en haare roem laat vallen?

Zangm.

Zo acht gy om de konst, het geld dan niet met allen?

Dansm.

Ik acht de konst, en 't geld; maar 'k wenschten boven dat,

Myn Heer Jourdein daar van wat meerder kennis had.

Zangm.

Ik wenschten 't ook; maar hoor, wy kunnen hem zo wennen,

Dat hy ons, door zyn geld, aanyder een doed kennen;

En, schoon hy aan de konst geen groote lof bewyst:

Dat hy aan ons betaald, het welk een ander pryst:

Daar komt hy aan.

Tweede tooneel.

Zangmeester, Dansmeester, Leerling, Jourdcin, Twee Pagies.

Jourd.

MEssieurs, hoeis 't? zal ik iet hooren

Van uwe geestigheid?

Zangm.

Ik leg haar vast te vooren

Hoe men beginnen moet.

Jourd.

Dat ik u wachten deed,

Meêr als ik ben gewoon, myn Meesters, is my leed;

Maar't heeft zyn reên, door dien dat ik my nu op heden,

Wil als den Adel, en de Ridderschap doen kleeden;

En onze Snijer zend my een paar koussen, die

Ik met de meeste meeste heb aangetrokken.

Zangm.

Zie,

Uw Dienaars die met vlyd verwachten uw gebooden.

Jourd.

Tot myn vernoeging dan, zo zal het zyn van nooden,

Dat men zo lang vertoefd, tot men myn kleed hier breng;

Op dat gy oordeeld hoe het my mag staan.

Dansm.

'k Geheng

Al wat myn Heer geliefd.

Jourd.

Van boven tot beneden,

Vertrouw ik niet, dat iets ontbreeken zal aan 't kleeden.

Zangm.

Ik twyfel niet.

Jourd.

'k Heb ook deez, Nachtrok zo gekocht.

Dansm.

Hy is zeer schoon.

Jourd.

Men zeid, daar werd niet aârs gezocht

By de Adel, als zulk slag, om 's morgens aan te trekken,

Wanneer men onvoorziens hem iewers toe komt wekken.

Zangm.

Hy staat u wonderlyk.

Jourd.

Holla, myn Dienaars, hou.

1. Pag.

Myn Heer.

Jourd.

't Is om te zien of 'k u doen hooren zou.

Wat dunkt u beide toch van myne Lievereijen?

Dansm.

Zy zyn heel aardig, Heer.

Jourd.

Ik heb die doen bereijen,

Op dat ik met meêr zwier myn oeffening betracht.

Zangm.

't Is goed.

Jourd.

Myn Dienaar?

1. Pag.

Heer.

Jourd..

't Is de ander die ik wacht.

2. Pag.

Myn Heer.

eerste Pagie binnen.

Jourd.

Hou daar myn Rok; maar ben ik zo te degen?

Dansm.

Zo wel als ge immermeêr zou kunnen.

Jourd.

Nu, van wegen

Onze oeffening?

Zang.

Ik wou u eerst wel doen verstaan

Het voisje, 't welk gy lest van my woud afgedaan,

Tot een verëerlied; 'k heb een van myn Leerelingen,

Heel vaardig afgerecht op speelen, en op zingen,

De zaak belast.

Jourd.

Zeer wel: maar hoe, een Leereling

Der konst onwaardig aan te neemen, tot een ding,

Daar ik de grootste van het Hof meê wil vereeren!

Ik twyfel of gy zelfs genoeg aan hen zoud leeren.

Zangm.

De naam van Leereling, myn Heer, misleid u niet,

Want hy weet lichtlyk meêr als and're Meesters, ziet

En hoord, zo 't u beliefd, of 't u niet kan bekooren.

Jourd.

Kom, geef myn Nachtrok, op dat ik te beter hoore;

Neen, wacht, het schynt dat in de rok de gallem slaat;

Maar echter langt hem my, het schynt 't zo beter gaat,

Hier werd gezongen.

Jourd.

Men zou uit deze vois byna de droefheid leezen;

't Is of het slaapt, myn Heer, het moet wat vrolyks weezen,

Zangm.

't Is billyk dat de vois de woorden evenaar;

Is 't voorwerp droef, de vois moet droef zyn.

Jourd.

't Is zo, maar

Een heeft my korts geleerd, en 't geen dat wonder zoet is;

Het is...... ei, wacht...... Het is.....

Zangm.

Heer, ik geloof het goed is.

Jourd.

Daar komt van 't lam in....

Zang.

Ja.

Jourd.

Ja, Hemel! wat een spyt;

Ik heb 't.

Jourdein zingt.

LIefste, 'k bid u weest niet gram;

Want gy zyt zoet gelyk een Lam,

Uw zoet weezen, Doet my vreezen,

Om uw Min:

ô Verteerden Engelin, enz.

Bevalt u dat?

Zangm.

Het is vol aardigheid.

Dansm.

Myn Heer die zingt zeer wel.

Jourd.

Zonder Muzyk te konnen:

Zang.

Zo gy het leeren woud, de slag was half gewonnen;

Het Danssen en Muzyk dat voegd hem wel by een.

Jourd.

Maar is het beide by den Adel ook gemeen?

Zangm.

Voorzeker.

Jourd.

'k Leer het dan; maar 'k weet nauw tyd te vinden;

Want boven dien, dat ik my nu heb gaan verbinden

Aan scherremen; zo tracht ik mede na den trap

Van Aristoteles, en zyne weetenschap;

De Meester hier van, moet deez'morgen ook beginnen.

Zangm.

Het is ook goed, Heer, maar 't Muzyk dat scherpt de zinnen,

't Muzyk....

Jourd.

't Muzy ken Dans... 't Muzyk en Dans, en dan....

Zangm.

Daar is niet, dat den mensch meer vreugd aan brengen kan.

Dansm.

Den Dans is nodig, voor het menschelyk bedryven.

Zangm.

Zonder Muzyk, en kan geen Stad vast staande blyven.

Dansm.

Zonder den Dans, werd in het minst geen recht gedaan.

Zangm.

Wat misslag dat'er ooit ter waereld is begaan;

Wat Oorlog dat'er is, met zo veel bloed te storten,

Gevoerd, gemengeld met het leeven te verkorten;

En dat'er werd gepleegd verraad, van Stad, op Stad;

En Vorst op Vorst vermoord, 't is anders niet, als dat

Myn wetenschap by 't volk niet kenbaar en kon weezen.

Jourd.

Hoe dat?

Zangm.

Al de oorelog die ergens is gereezen,

Komt die niet door 't gebrek, dat 't Volk niet is verëend?

Jourd.

Ja.

Zang.

Indien de waereld had 't Muzyk het oor geleend,

Zo wist zy recht de grond van over een te komen;

Was deze konst bekend geweest, tot noch stond Romen

In volle heerlykheid, gelyk Vorst Caezar haar

Gelaten heeft, doen hy 't bebloedigde Altaar

Omverstiet; en gewis de Koninklyke Wallen,

Van Dido, fel omringd, en waaren nooit gevallen;

Zo het onëenig Volk op de verëening zag,

Die men in 't zoet muzyk, en zingen leeren mag.

Jourd.

Gy hebt gelyk.

Dansm.

Maar nu, als iemand komt te missen?

Om hem in huispligt, of iet anders te vergissen,

En dat hy hem misgaat, zelf dag en Jaaren lang,

En zeid men niet die man die gaat een kwaade gang?

Jourd.

Dat zeid men.

Dansm.

En een gang die kwaad is, kan die komen,

Of kan uit anders iet zyn oorsprong zyn genomen,

Als uit onkunde, en het misbruiken van den dans?

Dat deftige begin, van treffelyke mans,

Heeft al zyn eer en roem; de Vorsten die wy vreezen,

Die hebben zelf gedanst; het danssen diend gepreezen

Met eer en met ontzag, van yder aangevaart.

Jourd.

Gy beiden hebt gelyk, uw konst is pryzens waard.

Zangm.

Gelieft u dan te zien iet van ons bezigheden?

Jourd..

Het kan niet schaden; ja.

Zangm.

Myn Heer, ik zal de reden,

Waarom deez Zang nu is van Harders toegesteld,

U zeggen.

Jourd.

Waarom toch?

Zangm.

Om dat meest in het veld,

Het lyden van de min, van minnaars werd gezongen;

De reden is: dat een, van minnesmart gedrongen,

Hem schaamen zal, in stad, of onder 't volk zyn pyn

Te ondekken om dat hy toch niet verlost kan zyn;

Deez' zaamenspraak, op maat, als handeling van liefde,

Kon zyn door Harders uitgebeeld, zo 't u geliefde.

Jourd.

't Is wel, laat hooren.

Zangm.

Wel.

Werd gezongen.

Jourd.

Is het hier mede al?

Zangm.

Ja,

Jourd.

Ik geloof 't 'er meêr als my behaagen zal;

Daar komen loopjes in, die aardig konnen trekken.

Dansm.

Myn Heer, om tot myn konst ons yver op te wekken,

Heb ik op 't spoedigste een Dansje toebereid;

De passen, schuifjes, en meêr andere geestigheid,

Geloof ik, dat uw hart en zinnen zullen winnen.

Jourd.

Ook Harders?

Dansm.

Neen, myn Heer.

Jourd.

Wel, wil dan voort beginnen.

Werd gedanst.

Den dans gevalt my wel; ik zal u meerder last

Straks geeven, zo gy nu maar vaardig hier op past;

Want in het danssen schep ik wonder groot genoegen.

Zangm.

Zo gy by 't danssen, Heer, wilt zoete stemme voegen;

Het geeft te meerder lust en aangenaamigheid.

Jourd.

Dat ik u dit verzoek is 't minst voor dezen tyd;

Daar ik het voor berei, die komt by my ten eeten,

Dansm.

Ze is anders al gereed.

Zangm.

Voort diend, myn Heer, te weeten,

Dat het heel noodig is, dat zo een Heer als gy,

En die de konst bemind, den Zang heeft aan zyn zy,

Als met gezelschap hy zou aan de tafel weezen.

Jourd.

Werd dezen handel by den Adel ook gepreezen?

Zangm.

ô Ja.

Jourd.

Ik zal het doen; maar zal 't wel staan?

Zangm.

'k Zeg ja: en voor het eerst, hoeft gy geen opperste, daar na

Een tegen hooge, en daar na een halve lage;

Hier moet de zoete klank van Bas en Veel op slage;

Doormengeld met de toon van eenen duitschen Fluit;

Daar by de stille galm van een Eferb, of Luit,

Die netjes evenaard met al de ripieene.

Jourd.

Daar is onlangs in 't hof een Instrument verscheenen;

Laat zien, hoe heet het, ... Ja. 't is de Trompet Marien;

Wat dat ik u altyd mag bidden, 'k bid u, dien

U hier af, zo 't Muzyk hier meê kan op zyn stel zyn.

Zangm..

Laat deze zorg op my, 'k zal maaken het zal wel zyn.

Wie dat op hem neemd last, en die niet en voldoed,

Is waardig dat hy daar verwyt van draagen moet.

Jourd.

Vergeet altoos in tyds de Zangers niet te zenden.

Zangm.

'k Zal maak en dat het al na uw begeerd zal enden.

Jourd.

Maakt boven al den dans dat hy behaaglyk zy.

Dansm.

Laat hier van, bid ik u, myn Heer, de last op my.

Jourd.

Nu, willen wy ons tot onze oeffening gaan keeren?

Dansm.

Indien gy zyt belust om noch iet nieuws te leeren.

Jourd.

Beginnen wy.

Dansm.

Wel aan.

Hy zingt en danst met Jourdein.

Dansm.

Myn Heer, past op de maat.

De beenen recht, en roerd de schouders niet; dat gaat

Heel wel, al zachjes: ei, gy houd te styf uw Armen,

Uw hoofd om hoog; wat dus, zo zou me'er onder schermen;

Nu, recht dan 't lyf.

Jourd.

Ei, my!

Zangm.

Myn Heer, 't is wonder goed.

Jourd.

Nu leerd my eens hoe dat men een eerbieding doed

Aan een van hoogen staat, 't zy Graaf, of een Gravinne.

Dansm.

Gy moet, zo gy het wilt met lof doen, dus beginnen;

Voor eerst een buiging heel na acht'ren, en daar naar

Met drie van vooren, u zo voegen dicht by haar;

Doch, met de derde uw hoofd tot haare knien geboogen;

Zie zo, vat gy 't?

Jourd.

Zo, he?

Dansm.

Dus heeft het meêr vermoogen.

Darde tooneel.

Zangmeester, Dansmeester, Leerling, Jourdein, eerste Pagie, tweede Pagie.

Pag.

DEn Scherremmeester, Heer, die wacht dat hy u dien.

Jourd.

Zegt dat hy binnen komt: dit moogt gy mede zien.

Vierde tooneel.

Zangmeester, Dansmeester, Leerling, Jourdein, twee Pagies, Schermmeester, tot aan haar knien geboogen.

Schermm.

MYn Heer geliefd het u? voor eerst uw reverentie;

Het Lichchaam recht, myn Heer; nu, vorder in defencie,

Nu voor, de beenen slecht, zo wyt niet van malkaàr,

De voeten moeten beistaan op een Linie; maar

Den arm zo heel en gantsch niet uitgerekt; het hooge

Van uwe linkerhand niet verder als uw ooge;

Het hoofd recht op, en het gezigt heel kloek en stout,

En 't lichchaam heel al vast; dat's een, twee, drie, nu dout

Toe; weder achterwaards, myn Heer, als gy zult steeken,

Laat het uw arm altoos aan geene magt ontbreeken;

Nu noch eens, een, twee dry, 't za, za, Heer, in der yl,

Val in, wat zo, myn Heer, gy krygt de rechte styl

Der Wapenoeffening.

Jourd.

Euch!

Dansm.

Heer, gy zyt een wonder.

Schermm.

Ik heb aan u gezeid, dat alleen het bezonder

Geheim der Wapenen in deze twee bestaat;

Dat 's dat men niet ontfangt, en dat me een ander slaat;

En als ik heb aan u doen zien, door blyk van reeden,

Het is onmoogelyk dat iemand raakt uw leeden,

Zo gy de Kling van 't recht uws lyfs te keeren weet,

Het welk dat hier aan hangt, dat men hem niet vergeet,

In 't afkeer van 't rappier, 't zy buiten ofte binnen.

Jourd.

Op deez' manier zou dan een bloodaard konnen winnen,

En dooden een, hoe fel en kloek hy was van moet.

Schermm.

Gewisselyken, en hier ziet gy wat gy doed;

En hoe veel dat de konst der Wapenen moet gelden,

En zyn in achting steeds by de alderkloekste helden,

Ten opzigt van den Dans, of Zang, of anders iet.

Dansm.

Nu, Scherremmeester, spreek zo onbehouwen niet.

Zangm.

En leer vry van den Zang een ander vonnis stryken.

Schermm.

Het schynt dat gyliên u noch wilt by my gelyken;

Zo zeker, dat waar schoon!

Zangm.

Ei, zie deez' Konstenaar!

Dansm.

Deez' Snoever.

Schermm.

Dansser, hoor, zo ik u eenmaal maar

Doe passen op myn maat, ik zal u voeten maaken.

Hoor, Zanger, vaar niet voort met myne konst te laaken,

Of'k zal u zingen doen, dat het u heugen zal.

Dansm.

Wel, Yzerslager, zeg, wat onderwind ge u al?

Weet gy niet dat den Dans u uwe maat kan leeren?

Jourd.

'k Geloof niet dat gy 't meend; hoe wilt gy u verweeren?

En vechten tegen een, die een, twee, drie verstaat?

En die met redenblyk een man ter neder slaat.

Dansm.

'k Lach met zyn redenblyk, en met zyn een, twee dryen.

Jourd.

Al zachjes, bid ik u, zo raakt gy in geen lyen,

Schermm.

Wel, onbeleefden Bloed!

Dansm.

Ja wel, wat Scherremheer.

Jourd.

Zwyg, bid ik.

Schermm.

Zo ik moet.

Dansm.

Gy zyt een Man van eer.

Scherm.

Al zachjes, zo ik moet aan u myn handen schennen!

Zyt zeker, dat uw rug myn wapens zal gewennen.

Zang.

En ik, dat na myn wil ik u doen zingen zou.

Jourd.

Zyt toch gerust.

Schermm.

Laat hen begaan. ô Bloed! wat wou

Ik van die Zangertjens, en Danssers hutspot kappen.

Dansm.

Dat kon wel zyn, indien de stryd bestond in 't snappen.

Vyfde tooneel.

Zangmeester, Dansmeester, Leerling, Jourdein, twee Pagies, Schermmeester, Philosooph.

Jourd.

MYn Heer den Philosooph, gy komt ter rechter tyd,

Om door uw oordeel te bevreedigen den stryd,

Gereezen tusschen hen.

Philos.

Wat's de oorzaak van hun stryden?

Jourd.

't Was om de Konsten, Heer, die deze dry belyden,

Die brengen haar zo veer, dat na de stryd van reên,

Ik licht zou vreezen dat zy werden handgemeen.

Philos.

Hoe! Heeren, zyn dit reên om dus ontsteld te weezen?

Hebt gy het Leerboek nooit van Seneca geleezen?

Dansm.

Myn Heeren, kan men doen aan iemand meerder hoon,

Als dat men zyne konst, en hem veracht? de kroon

En zegebladeren ontrukt? niet werd gepreezen?

Den Dans, zo aangenaam als 't zingen, derft hier dezen

Uitschelden, of het schier niet eens meêr te achten waar;

En stelt noch boven haar een slechte konst.

Phil.

Bedaar:

Die wys is, Heer, en zal geen lasteringen achten;

Men hoorde van dien man geen antwoord te verwachten,

Als door het zwygen.

Schermm.

'k Zeg, door een gelykenis,

Betoond gy dat myn konst niet boven de uwen is.

Philos.

Dat u dit niet ontroer; men moet, om ydelheden,

En woorden in de lucht, zo licht niet zyn te onvreden;

Al wat den eenen mensch van de ander onderscheid,

Is hooge wysheid, en oprechte deugd'lykheid.

Dansm.

Ik zeg, het danssen is een konst, zo waard om pryzen,

Dat men aan hen geen eer genoeg en kan bewyzen.

Zangm.

Ik zeg, dat zingen is een konst, die eeu wen door

Van vorst en koningen gepreezen werd; 't gehoor

Van yder een, werd haar, met diepe aandachtigheden,

Als toegeëigend.

Scherm.

Ik, met meerder recht en reden

Betoon aan dezen, dat de Scherremoeffening

Een Prins der konsten is, en haarliên konst gering:

O ja! dit voordeel kan myn konst aan iemand geeven,

Dat die, die van de dood gedreigt werd, houd in 't leeven.

Philos.

En wat zal op het lest dan zyn de weetenschap,

Van 't hemels, en van 't aardsch? ei, zeg eens, wat een trap

Van eer behoorden die by 't volk niet te bekoomen?

Ik zie dat gy te zaam op 't hoogst zyt ingenoomen

Met hovaardy; mits ge in myn tegenwoordigheid,

Om zaaken, die de pyn onwaard zyn, eeuwig stryd;

En derft verwaand de naam van weetenschappen geeven

Aan iet, 't welk niet verdiend de naam van konst; maar even,

En by gedoogzaamheid, de naam van Zanger, oft'

Van Scherremmeester, of wel Dansser.

Schermm.

Doet het, Schoft?

Zangm.

Ha, ouden Philosooph!

Dansm.

O tandeloozen Byter!

Zangm.

O, Rok vol zottigheid!

Dansm.

O magteloozen Schyter!

Philos.

O Schelmen, zonder eer, neemt hier een proef dan af.

Jourd.

Myn Heer, den Philosooph.....

Zy vechten.

Philos.

Dien hoon verdiend deez' straf.

Jourd.

Myn Heer, den Philosooph.....

Zangm.

De Duivel zal u haalen.

Jourd.

Myn Heeren.....

Philos.

De oudste droes moet u de vracht betaalen.

Jourd.

Myn Heer, den Philosooph.....

Philos.

Ha! schelmen, zonder eer.

Jourd.

Myn Heer, ei....

Philos.

Laat my toe dat ik hun les maar leer.

Jourd.

Myn Heer, den Philosooph....

Philos.

Vewaande Bedelaaren,

Verraaders, Guiten, Schuim, Gepeupel, Guichelaaren.

Al vechtende binnen.

Jourd.

Myn Heer, den Philosooph! myn Heeren, ei! myn Heer,

Den Philosooph, houd op; ei! Heer, doch Heer, ei! keer;

Ja, als gy vechten wilt, vecht dan, van nu tot morgen;

'k Wil, tot myn ongeluk, voor uw geluk niet zorgen;

Ja wel, wat lust my, daar myn beste nachtgewaad

Te gaan bederven; de een die stoot, en de ander slaat;

En ik zou, midd'lerwyl, om de eene te bevryden,

Van de ander onverziens wat slagen moeten lyden.



Tweede bedryf.

Eerste tooneel.

Jourdein, Philosooph, twee Pagies.

Philos.

BEginnen wy ons les?

Jourd.

Voorwaar het is my leed,

Dat men hier in myn huis myn Heer deez' hoon aandeed.

Philos.

Dat s' niet; wy weeten 't pit van 't menschelyk bedryven;

'k Zal daat'lyk tegen haar een dapper Schimpdicht schryven,

Juist na den styl van den schimpryken Juvenaal;

Nu, zeg my, wat u lust te leeren?

Jourd.

Altemaal,

Het welk men leeren kan; ik ben heel ingenomen;

Om op de hoogste trap van weetenschap te komen;

Ja, 'k ben als dol, wanneer ik overdenke, dat

Myn Vader nooit tot my die liefde heeft gehad,

Van in myn jonkheid my te laaten onderwyzen.

Philos.

Myn Heer, ik moet hier in uw goed gevoelen pryzen

Namfine Doctrine vitast quasi mortis imago.

'k Geloof, myn Heer, verstaat die woorden in 't latyn?

Jourd.

Wel ja, myn Heer, maar laat het u niet moeilyk zyn.

Dat gy, als of ik 't niet verstond, my uit wilt leggen.

Philos.

Myn Heer, het vaersje wil het vollegende zeggen

Zonder geleerdheid is men dood, of onvoltooid.

Jourd.

Die regel die gaat vast.

Philos.

Myn Heer, hebt gy dan nooit

Beginzelen gehad, om haast geleerd te weezen?

Jourd.

Wel ja, myn Heer, want ik wel schryven kan en lee zen

Philos.

Van waar gelieft het u dat ik begin, myn Heer?

Gelieft het dat ik u de Logica eerst leer?

Jourd.

Wat is die weetenschap?

Philos.

Hier werd men onderweezer

In de drie werkingen van het verstand: en dezen

Zyn de eerste, tweede en derde; en de eerste dan die is

Welk ons den weg wyst, om aan onze heugenis,

Zonder wanorden, haar gedachten voor te stellen,

De tweede, leerd ons een bezaadigt oordeel vellen:

De derde is, waar door men aan de kennis raakt;

Op wat manier dat diend een goed gevolg gemaakt,

Door de Figuuren van

Barbara, Clarent, Dari Fario, Baraliston, Felepton, disanis, datri, bocarde Ferison.

Jourd.

Heer, Philosooph, die woorden

Die komen, na my dunkt, uit vry Barbaarische oorden

De Logica die is te droef, na dat ik gis;

Myn Heer neemt iet ter hand dat meêr vermaaklyk is.

Philos.

Zyt gy genegen tot de weetenschap der zeden?

Jourd.

Der zeden?

Philos.

Ja, myn Heer.

Jourd.

Wat kan ons die ontleeden

Phlos.

Die handeld van 't geluk, en leerd ons hoe men mor

De tochten dwingen, van het ongeregeld bloed,

En.....

Jourd.

Neen, men laat dat daar; van bovenen tot onder,

Ben ik zo vol van gal, dat zelfs geen oorlogswonder

My nimmer temmen kan, als ik gram weezen wil.

Philos.

Gelieft u Phisica?

Jourd.

Wat leerd die?

Philos.

Het verschil,

En de begins'len der natuurlyke zaaken;

Voorts de eigendommen, die des menschen lichchaam raak en;

Als ook het wezen van al de Elementen; 't geen

Ook eigen is aan staal, en yzer, ja ook steen;

Om wat dat leeven doet, de dieren, en de boomen;

Zy wyst ons hoe men kan tot rechte kennis koomen,

En van al de invloeijingen der Hemelen; hier wart

Het vliegend vier gekend; de sterre met de start,

Het weerligt, blixem, sneeuw, den hagel, en den donder,

Orcaanen, winden, en het Landvolks grootste wonder,

Het Stalligt, 't welk de lucht tot eene wagen heeft,

Waar door het komt dat het voor ons als heenen streeft

Als wy het volgen, en daar door de Lucht beroeren,

Daar wy in tegendeel zien naar ons heenen voeren;

Zo wy het vluchten, het welk voortkomt uit de tyd,

En grillege natuur het minste ydel leid,

Die ons verlaaten plaats, straks door de Lucht komt vullen.

Jourd.

Dat gaat zo heen, Heer, doch het zyn een hoope, prullen

En lappen; 'k heb daar ook al geen behaagen in.

Philos.

Myn Heer, die zeg dan iet dat is na zynen zin.

Jourd.

Wel aan, zo leerd my dan de oprechte en echte spelling.

Philos.

Heel gaeren.

Jourd.

En daar na zo leerd my ook de stelling

Van de Almanaach, op dat ik zien kan, vast en wis,

Wanneer het maaneschyn, en wanneer 't duister is.

Philos.

't Zy zo, maar om uw wil op 't uiterst na te koomen,

Zo diend van u, myn Heer, heel wel in acht genoomen,

Dat men de Woordenkonst voor eest beginnen moet,

Door vaste kennis van de lett'ren; deze doet

Ons kennen hoe men kan verscheidelyke spreeken;

Hier op, als ik 't getal der lett'ren overreeken,

Bevind ik die te zyn een deel Vocalen, en

De rest diend dat, myn Heer, voor Consenanten ken;

Het woord Vocalen zeid, dat deeze alleen ook luiden;

De Consenanten, deeze en kunnen niet beduiden,

Ten zy dat zy met een van de Vocalen slaan;

Vocalen zyn A, E, I, O, U.

Jourd.

'k Hebt verstaan.

Philos.

Nu, om de letter A, volkomen uit te spreeken,

Zo opend sterk de mond; A.

Jourd.

A. goed, dat zyn treeken.

Philos.

Nu, om de E. moet gy het onderst' van de mond

Na de ooren brengen; A, F.

Jourd.

A, E, 'k heb 't terstond.

A.E. Wat is het schoon!

Philos.

En nu, voor del, noch meerder

Na de ooren; A, E, I.

Jourd.

Ter waereld geen geleerder.

A, E, I, I, I, I. Lang leef de weetenschap.

Philos.

Myn Heer, niet teffens; maar zo voort, van trap tot trap,

Tot de O; zo sluit gy weêr de lippen by malkand'ren.

Jourd.

ô, ô, A, E, I, O. hoe kan den mensch verand'ren.

Philos.

Het open dat gy laat is recht gelyk een O.

Jourd.

Laat zien, O, O, ja, Heer, al dat gy zegt is zo.

Philos.

Voor de U, zo moet myn Heer byna zyn tanden sluiten,

En de twee lippen wat uitsteeken, zo na buiten,

Zonder te voegen die nochtans geheel by een,

U, U.

Jourd.

U, U, Myn Heer, 't is meerder als gemeen.

Philos.

Op morregen, myn Heer, zal ik u meerder leeren,

Jourd.

Vergeet toch, boven al, niet wederom te keeren.

Philos.

ô Neen, wat aardig is, zal ik, van 't eerst tot lest,

U doen verstaan, Heer.

Jourd.

Goed, maar doet hier in uw best:

Voorts moet ik u een zaak als aan een vrind vertrouwen.

Hoe dat ik ben verliefd op een der schoonste Vrouwen

Van deze Stad, nu zou ik gaeren hebben, dat

Gy iets aan weest, 't welk, zo niet heel, ten minsten wat

Van myne liefde, aan deez' schoont' kon kenbaar maaken,

Op dat ik door deez' treek haar geest zo mogt doen blaaken

Tot my, in wedermin.

Philos.

Zeer wel.

Jourd.

't Zou schoon zyn, niet?

Philos.

Gewis; maar 't geen dat gy verzocht voor deze, ziet,

Dat kan geknoopt zyn door de maat, of ongebonden;

Wat wenscht, myn Heer, zyn Lief het liefste toegezonden?

't Gebonden, 't welk is rym, of't ongebonden, 't geen

Men prosa heet?

Jourd.

Neen, neen, de broozen in 't gemeen

Die zyn heel moeijelyk en lastig aan te trekken.

Philos.

't Is waar, de vaersen, Heer, die kunnen min verwekken.

Jourd.

De vreeze en de broos zyn even vies van schyn.

Philos.

Het moet al even wel het een of't ander zyn.

Jourd.

Waarom?

Philos.

Om dat men dit aan iemand zo kan zeggen,

Of moet het hem in proos of rym te vooren leggen.

Jourd.

Wel hoe, en vind men dan geen ander slag van spraak?

Philos.

Neen 't geen geen vaers is, moet, het is een zek're, zaak,

Vast proos zyn,

Jourd.

Ja; en 't geen dat wy nu zaamen spreeken,

By wat voor slag van spraak kan dit dan zyn geleeken?

Philos.

Dat 's mêe al proos, of rym.

Jourd.

Wanneer dat ik dan zeg,

Geeft my myn muilen; doet my myne muilen weg;

Zo is dat prosa?

Philos.

Ja.

Jourd.

Den hemel moet my spaaren:

Het is nu meêr dan over vyf en veertig Jaaren,

Dat ik dan prosa sprak, en zonder dat ik 't weet;

Myn Heer, en Meester, het was my op 't hoogste leed,

Zo ik uw konst niet kon, na haar waardy vergelden.

Nu wou ik, dat men my dit op een briefjen stelden.

Ik brand in min,

Myn Engelin:

Jont van uw band,

Uw wedermin.

Dit wenschten ik, dat kon zyn geestig omgekeerd;

Op dat die Schoone, die ik dien, daar meê vereerd,

Mogt haar af keerigheid, in waare min verkeeren.

Philos.

Myn Heer, dat kan men op verscheide wyze leeren.

Jourd.

Laat hooren.

Philos.

Voor het eerst, gelyk gy hebt gezeid.

Ten tweede:

IN Min ik brand

Myn Engelin:

Uw wedermin

Jont van uw band.

OF:

Ik min myn Engelin,

Ik brand:

Jont van uw hand,

Uw wedermin.

OF:

Jont van uw hand

Uw wedermin;

In Min ik brand,

Myn Engelin.

OF:

Ik brand in Min:

Jont van uw hand,

Uw wedermin,

Myn Engelin.

Jourd.

O welk een schranderheid!

Maar welk van allen deze is nu het allerbeste?

Philos.

Die gy my hebt gezeid.

Jourd.

Zo ben ik dan ten lesten

Poeët geworden; schoon ik niet heb gestudeerd?

Ik dank u, en ik bid dat gy doch wederkeerd

Op morgen, om my voort en voort de konst te toonen.

Philos.

Ik zal niet missen, Heer.

Jourd.

Ik zal u wel beloonen

Tweede tooneel.

Jourdein, twee Pagies.

Jourd.

MAar hoe, myn kleed en is dat noch niet t'hui gebragt?

2 Pag.

Neen, Heer.

Jourd.

Wat dunkt u, is 't niet lang genoeg gewach

Na dien verbruiden, en zo zorgeloozen Snijer?

En dat juist op diens dag, wanneer ik, als een vrijer,

Verschynen moet op 't hof, in 't oog van myn godin?

De derdendaagsche koorts die neemt zyn leden in;

De nikker, en de droes die schen hem; zo veel plaagen

Op zijne snijers rug, als al de Snijers draagen

Om hunne dievery, in 't diepste van de hel;

Tien tonnen gruis gestampte nikkers op zyn vel;

En dat voor 't Snijers huis, op dat 'er niemand komen;

Dat 's Snijers eigen wyf den Snijer word ontnomen,

Zo hy haar mind; zo niet, plaag hem de Duivelin:

Dien hond, dien Snijer, ô! dien Snijer, zonder zin

Of herssenen, dien guit, dien schost, dien luizevanger....

Ha! hy is daar, ja vriend, indien gy noch wat langer

Getoeft had, 'k had op u byna myn gal gebraakt.

Darde tooneel.

Jourdein, twee Pagies, Snijer, met vier Knechts.

Snij.

MYn Heer, uw kleed en kon niet eerder zyn gemaakt,

Schoon twintig van myn knechts het hadden onderwonden.

Jourd.

Gy hebt my daar juist een paar kousen t'huis gezonden,

Waar ik het meeste werk meê heb gehad, al eer

Ik ze aangek reegen heb.

Snij.

Zy zullen rekken, Heer.

Jourd.

'k Geloof, indien ik haar wou gansch in flarden rukken.

De schoenen, die gy zend, die voel ik my zo drukken,

Dat het onmoog'lyk is.

Snij.

Myn Heer, dat's niemendal.

Jourd.

Hoe, niemendal?

Snij.

Wel ja, denk dat het beet'ren zal,

Zie hier het netste kleêd dat ooit myn handen raakten;

Een auder had een maand van doen eer hy't zo maakten.

Maar weet, de ervaarentheid yan myne werrikliên,

Heeft het op zulk een tyd te weeg gebragt; wil zien

Of het u wel gevalt.

Jourd.

Wel aan, maar zal 't my voegen?

Snij.

Wat vraag! ik weet het zal op't uiterst u genoegen.

Gelief 't u aan te doen?

Iourd.

Ja, geef 't maar.

Snij.

Holla; Heer,

Een Edelman doed men dat met ontzag, en eer;

Ik heb hier volk gereed, om op de maat te kleeden;

Hou, holla, voegt myn Heer dit kleed aan zyne leden,

Op de manier, gelyk men aan den Adel doed.

Vier Snijers Knechts, ontkleeden, en kleeden Iourdein al danssende.

Iourd.

Wel, Meester, die manier is wouderlyk, en goed:

1 Knecht.

Heer Edelman, zo 't u gelieft, iets om te drinken.

Jourd.

Hoe zegt gy?

1 Knecht.

Edelman, myn Heer.

Jourd.

Die woorden klinken;

Dat komt'er af, te doen gelyk den Adel doed,

Blyft Burger duizend jaar, men zal u, als een bloed,

En een onnoozelen, by al het volk steeds achten;

Al de cerbied die gy docd, docd u iets goeds verwachten;

Ik zie dat gy verstaat, hoe me iemand eeren kan.

Daar, Jongman, dat is voor myn Heer den Edelman.

1 Kn.

Ik dank uw Grootsheid, voor uw goê genegentheden.

Jourd.

Uw Grootsheid? ha! dat 's wat; wat ben ik wel te vreden;

Uw Grootsheid! sa, kom hier, uw eerbied my verbind.

Dat by myn Grootsheid gy uw vergenoegen vind.

Dat 's voor uw Grootsheid, daar.

1 Knecht.

Den Hemel wil u loonen;

Ik zal my altyd, aan uw Hoogheid, dankbaar toonen:

Jourd.

Uw Hoogheid! kom eens hier; uw Hoogheid diend beloont;

Hou daar, nooit heeft men my, zo grooten eer betoond;

't Is best dat ik hen hier meê laat in vreugde leeven,

Want zo het hooger ging, 'k zou al myn geld weg geeven.

1 Knecht.

Nu ons den Edelman, zo eerlyk heeft voldaan,

Zo mag'er ook noch wel een braaven Dans op staan.

Wordeen Dans vertoond van vier Snijers Knechts.

Einde van 't tweede Bedryf.



Darde bedryf.

Eerste tooneel.

Jourdein, twee Pagies.

Jourd.

NU moet ik van het Volk myn kleeding laaten keuren;

Maar volgt dicht achter my, op dat men kan bespeuren,

Dat gy myn dienaars zyt.

1 Pag.

Wel.

Jourd.

Roept Nicole hier,

Dat ik haar onderricht in 't noodig huisbestier.

Nicole uit.

Daar komt zy aan. Nicool'.

Nicol.

Wel?

Jourd.

'k Ga my wat vertreeden.

Nicol.

Ha, ha, ha, ha, ha, ha!

Jourd.

Hoe lacht gy zo? wat reden?

Nicol.

Ha, ha! dat 's eerst een Aap; ha, ha!

Jourd.

Wat zal het zyn?

Nicol.

Ha, ha, ha, ha, ha, ha!

Jourd.

Wel, lacht gy dan met myn?

Nicol.

O neen; myn Heer, dat zou my in het harte spyten.

ha, ha!

Jourd.

Lacht gy noch? 'k zal u straks de kop aan stukken smyten.

Nicol.

Myn Heer, Ik kan myn niet onthouden, dat ik lach.

Ha, ha!

Jourd.

Houd gy niet op, ik zal u met een slag....

Nicol.

Ha, ha! vergeeft het my, want gy zyt te goedaardig,

Om iemand leed te doen. ha, ha, ha!

Jourd.

Hoor, aalwaardig

En schempige Zottin, ik zal u met een slag,

Zo daad'lyk rukken 't hoofd van uwe schoud'ren.

Nicol.

Ach!

Myn Heer, gy zyt in een te goê manier van leeven, ha, ha.

Jourd.

Ik zal u....

Nicol.

'k Bid, myn Heer, dat gy 't my wilt vergeeven, ha, ha!

Jourd.

Ik zal u, zo gy lacht.....

Nicol.

Daar dan, ik lach niet mêer.

Jourd.

Ziet dat gy 't dan gereed en net maakt voor uw Heer.

Nicol.

Ha, ha, ha, ha!

Jourd.

De zaal.

Nicol.

Ha, ha, ha!

Jourd.

Gy lacht dan noch?

Nicol.

Daar, wilt my dan vermôoren,

Eer dat gy met geweld me in 't lachchen wilt doen smooren;

Laat my eerst lachchen, en daar na sterf ik met vreugd.

Ha, ha, ha, ha, ha, ha!

Jourd.

'k Word dol: wat vod is dat?

Nicol.

Heer, 't doed my zulken deugd.

Jourd.

Zo ik u neem....

Nicol.

Myn Heer, ik vrees 'k zal 't noch betreuren;

Het welk voorzeker, zo ik niet en lach, zal beuren,

Ha, ha!

Jourd.

Wie heeft ooit meid zo onbeschaamd gezien?

Myn dunkt 't is noodig dat ik haar in alles dien:

Ik moet haar spotterny, en beestigheid verdraagen,

In plaats dat zy my na 't geen noodig is, zal vraagen.

Nicol.

Ei zeg, waar in bestaat doch deze groote schuld?

Jourd

Waar in dan, vuile Pry; dat ge eens beginnen zult

Te denken, hoe gy 't huis, met haast, zult vaardig maak en

Voor het gezelschap, en ook de oeffening der zaaken,

Die u bekend zyn.

Nicol.

Ja, 'k heb nu altoos geen lust.

In 't minst tot lachchen, Heer, myn lust is uitgeblust;

Want uw gezelschap, en uw oeffening, zyn zaaken,

Die, als ik daar op denk, my als een doode maaken.

Jourd.

't Zal noodig zyn dat ik om u de deure sluit

Byna voor yder een?

Nicol.

Neen, laat'er die maar uit,

Die van den morgen tot den avond 't huis betreeden.

Tweede tooneel.

Jourdein, twee Pagies, Nicole, Madam Margo.

Margo.

HA, ha! al weêr wat nieuws? noch meerder zottigheden?

Wel, Man, my dunkt dat gy noch eindelyk word zot;

Lacht gy de Waereld uit, of strekt gy haar tot spot?

Dat gy op deez' manier, uw lyf gaat harrenassen?

Jourd.

Dit kleed past my, als waar't my aan het lyf gewassen,

En al die met my lacht, die, zeg ik, zyn recht gek.

Marg.

Wel ja, was 't de eerstemaal, dat men uw dwaas gebrek,

En zotten handel aan de waereld zag verbreeden.

Jourd.

Wat is de waereld toch?

Marg.

Een waereld vol van reden,

Een waereld, die al vry wat wyzer is, als gy;

Een waereld, die haar stoot aan uwe zotterny;

Voor my, ik ben beschaamt dat ik u zo zie leeven;

't Weet naauwelyks wat naam ik aan ons huis zal geeven;

Men zou schier zeggen dat het Vastenavond was;

Want steeds dag in, dag uit, zo ziet met een gebras

Van Speellui, Zangers, daar de Buuren over klaagen.

Nicol.

Mejuffer, heeft gelyk, wie zag van al zyn daagen,

('k Zeg 't by gelykenis) een volkje koomen, dat

Aan hunne voeten hangt al 't vuil der heele Stad,

Als waaren 't Asbeers, en uw huis, wie kan 't gedoogen,

Hun Vrachtschuit: waarom jaagt gy uit uw huis en oogen

Dat volk niet, of wend hen, dat zy 't weêr maaken schoon?

Ik ben uw Dienstmaagd wel, maar 'k bid, zeg wat loon

Kryg ik van die toch, die my meêr als gy doet werken?

Jourd.

Gy zyt myn Dienstmaagd, en een onbeleefd stout verken.

Marg.

Nicole heeft gelyk, en spreekt na reên, en recht;

En om 't verschil maar eens te konnen zien, ei! zegt

My eens wat het bedied, dat gy gaat danssen leeren?

Wanneer het tyd zal zyn voor u na 't graf te keeren?

Nicol.

Waar toe die meester, die door 't stampen van zyn voet,

Al onze steenen van de zaal schier barsten doet,

Men zou, door zyn bedryf, schier een aardbeving vreezen.

Jourd.

Wilt gyliên beide wel eens wat bedachtzaam wezen?

Marg.

My dunkt hy 't danssen leerd, slecht voor een uur, of tyd,

Of zo lang tot hy is, een been of arrem kwyt.

Nicol.

ô Neen, het schermen zal hem daar wel voor bevrijen.

Jourd.

'k Vraag of gy zwygen wilt? of zal ik moeten lijen

Dat twee onweetende berispen wat ik leer?

En met een diep ontzag, als kenders daar van eer.

Marg.

Gy most betrachten, om een middel uit te vinden,

Waar door ge uw dochter in den echtenstaat most binden;

Die nu al oud, en groot genoeg is, tot dien staat.

Jourd.

Dat zal ik doen, zo haast hem iemand vinden laat,

Die ons hoedanigheid en staat kan evenaaren;

Doch weet, dat ik ook wil volkomen zyn ervaaren

In alle konsten.

Nicol.

'k Heb ook noch gehoord, dat hy,

Op dat volkoomen zy zyn wyze zotterny;

Van dezen dag noch heeft een Philosooph ontbooden.

Marg.

Ja wel! dat is, om ons huis te houden, heel van noden.

Jourd.

Voorzeker, maar gy twee, spreekt als twee beesten.

Marg.

Man,

Hoe noemt men in uw land alzulke beesten dan?

Jourd.

Ei, 'k schaam my, dat ik hoor al uw onweetenheden,

Voorbeeldelyk: nu eens gesprooken, en na reden;

Weet gy wel, Vrouw, wat gy nu tegen woordig spreekt?

Marg.

De woorden zeggen u, wat dat aan u gebreekt.

Jourd.

Daar spreek ik nu niet van; 'k vraag, 't geen gy my hoord zeggen,

Voor wat voor slag van spraak, dat gy dit uit zult leggen?

Marg.

Voor liedjes?

Jourd.

ô Gantsch bloed! neen, 't geene dat gy uit,

Hoe heet gy 't?

Marg.

Zo ik wil.

Jourd.

ô Bothoofd, proos is 't. Sluit

Voortaan aandachtiglyk die ongetemde lippen,

En laat in 't minste niet tot achterdeel ontslippen

Der konsten; want dit gaat voorzeker en gewis,

Dat, wat geen vacrzen zyn, noodzaak lyk prosa is;

Dat brengt de studie meê. En gy, zoud gy wel weeten

Hoe men moet zeggen U?

Nicol.

Wel is de vent bezeeten?

Jourd.

Ik vraag, wat men moet doen, wanneer men zeid een U?

Nicol.

Wat praatjes, Heer, ik ben niet zot, zou 'k hoopen.

Jourd.

Nu

Om u te leeren, zegt eens U.

Nicol.

U.

Jourd.

Nu, hoe, doet gy 't?

Nicol.

'k Zeg, U.

Jourd.

Zei ik u niet dat gy eenen dommen bloed zyt?

Maar als gy U zegt, zeg wat doet gy op die stond?

Nicol.

Ik doe 't geen gy my heet.

Jourd.

Gy opend uwen mond

Een weinig, en gy steekt uw lippen uit na vooren,

Als of gy zoenen wout; U, U. ziet gy nu wel, gy Slooren?

Nicol.

Wel dat is al wat raars.

Marg.

't Is meerder als gemeen.

Jourd.

Ha, wist gy dan van de O, en de andere aardigheên,

Wat waar het dan een lust met zulk een volk te hand'len!

Marg.

't Was beter dat gy al dit vollikje liet wand'len.

Nicol.

De Scherremmeester, Heer, laat die gaan boven al,

Of maakt dat geen meêr zand in ons potagie val.

Jourd.

Zo gy zyn konst verstond, gy zoud wel anders spreeken;

Daar, hou dat vast, en wilt op een twee, drie vry steeken;

Ik zal u leeren wat de konst van schermen zy;

Sta vast, en let wel op de maat van een, twee, dry:

Hou, holla; hou, Nicool, wat zal die sloor gebreeken?

Nicol.

Ik meende dat ik moest op een, twee, dry, in steeken.

Jourd.

Wel ja, maar ziet gy niet dat gy te haastig zyt?

Nicol.

Wel neen, myn Heer; hoe! ik let even op den tyd.

Jourd.

Gy geeft my geenen tyd, dat ik my kan verweeren.

Marg.

Ei, Man, 't waar beter al uw zotheid af te leeren;

Kwam u dit aan sints gy naamt de edeldom ter hand?

Jourd.

Als ik den Adel volg, zo toon ik myn verstand.

En wys hier door hoe veel dat Adelyk bedryven,

Moet boven 't Burgerampt altyd verheven blyven,

Marg.

Dat's waar, dat doet dat gy zo veel verov'ren kond;

Den Adel fluit u slegts zo wat na u wen mond;

En weet zo, met'er tyd, uw schatkist te ondermynen;

Gelyk myn Heer den Graaf, die komt voor u verschynen,

Als of hy wonder veel met u beslechten zou;

En waakt slechts op uw geld; onthoud dit van uw Vrouw,

Dat gy u vinden zult noch jammerlyk bedroogen.

Jourd.

Ik raad u, gaat niet voort, men vraagt u na geen logen:

Gy weet niet, Wyf, van wie gy tegenwoordig praat;

Het is een Man, een Zuil van onze Konings staat,

Die met den Koning spreekt, zo als ik met u spreeke;

En dunkt u dat geen eer, dat ik Dorante reeken

Myn waardste vriend te zyn? hy handeld my, alleens

Of ik hem was gelyk; is dat niet ongemeens?

Zyn goedheid is zo groot, zyn vriendschap zo vol krachten,

Dat my een yder hoog om zynent wil komt te achten.

Marg.

Zyn goede vriendschap zy zo 't wil, maar evenwel

Het geld dat gy hem leend, dat is als in de hel.

Iourd.

Zo agt gy dan geen eer, nu geld te moogen leenen?

En te vertrouwen aan de zekerheid van eenen,

Die de achterstal betaalt, door de afkomst van zyn bloed,

En, boven dat, aan ons noch zo veel vriendschap doed?

Marg.

Wat vriendschap doed hy ons?

Iourd.

Ik bid u, wilt wat zwygen;

Want ik kan, als ik wil, het geld wel weder krygen.

Marg.

Ja, zo gy meend.

Iourd.

Zo 'k meen? hy heeft het my gezeid.

Marg.

Hy zal niet laaten ook te missen op zyn tyd.

Iourd.

Hy heeft het op zyn woord, en Edeldom gez wooren

Marg.

Al praatjes.

Iourd.

Hoor, Vrouw, 'k zie, ik doe maar werk verlooren;

En even weet ik dat hy my betaalen zal.

Marg.

En ik weet die dat looft is meerder als half mal.

Iourd.

Ik zeg zwyg; hy is daar.

Marg.

Misschien om zyn gebreeken..

Iourd.

Wat ik u bidden mag, wilt niet een woord meê spreeken.

Darde tooneel.

Iourdein, twee Pagies, Nicole, Madam Margo, Graaf Dorant.

Graaf.

MYn Heer, en Vriend, hoe is 't met uw gezondheid al?

Iourd.

Heer Graaf, heel wel tot noch, uw Hoogheid te geval.

Graaf.

Hoe vaart, Mevrouw?

Marg.

Die vaart, gelyk Mevrouw kan vaaren:

‘Hier wil hem weer in 't kort iets wonders openbaaren.

Graaf.

Maar Heer, wat zyt gy mooi, en geestig toegesteld!

Iourd.

Gelyk myn Heer kan zien.

Marg.

‘Hy krout daar 't schurft hem kwelt.

Graaf.

Keer u eens, ha! myn Heer, is vol bevalligheden.

Marg.

‘Hy meend vol zottigheid, van boven tot beneden.

Graaf.

Myn Heer Jourdein, ik heb met een groot ongeduld,

Verlangt om u te zien; 'k hoop gy gelooven zult,

Dat ik van daag nog in de kamer van den Koning

Van u gesprooken heb.

Jourd.

Myn Heer, 'k weet geen belooning

Voor zulken eer, ten zy ge aanvaard myn dankbaarheid.

Marg.

In 's Konings kamer!

Jourd.

Ha! zottinne daar gy zyt.

Graaf.

Ik bid, zit neêr.

Jourd.

Ik weet, wat dat ik u ben schuldig.

Graaf.

Ik bid u, zit.

Jourd.

Myn Heer.

Graaf.

Gy maakt my onverduldig.

Gy zyt myn vriend.

Iourd.

Ik blyf uw Dienaar.

Graaf.

Heer, ik bid

Dat gy gedekt zyt, en met my hier neder zit.

Iourd.

'k Heb liever dan wat bot als opstinaat te wezen.

Graaf.

Myn Heer die weet dat ik al langen tyd voor dezen

Ben in zyn schuld geweest.

Marg.

‘Ja, niet dan al te veel.

Graaf.

Doch, al wat men my leend. dat hoop ik in 't geheel,

Zo haast het moog'lyk is, een yder weêr te geeven.

Iourd.

Myn Heer die spot met my.

Graaf.

Dit 's myn manier van leeven;

'k Wil nu gaan effenen 't geen ik u geeven moet.

Iourd.

Nu ziet gy wat dat uw onnutte zorg al doet.

Graaf.

Ik wensch zo haast ik kan myn schulden af te leggen.

Iourd.

Zyn schuld af leggen, he? en wat is dat te zeggen?

Graaf.

'k Geloof, myn Heer, die weet hoe veel de som wel is?

Iourd.

Ten naasten by, myn Heer; maar op dat ik niet mis,

Heb ik, tot zekerheid, een briefjen laten maaken;

Daar is 't: myn Heer, die kan hier door aan kennis raaken.

Graaf.

Geef hier: eens duizend pond; eens negentien; eens tien;

Eens honderd pond; en noch eens tachentig; ik zien

Myn Heer die rekend wel: noch aan de fransche kramer

Gegeeven voor 't behang, en siersel van een kamer,

Twee duizend pond; noch aan de Snijer honderd pond;

Tien kroonen, negen en een halve, en, in het rond,

De som bedraagd, na dat myn Heer hier heeft getekend,

Drie duizend, en drie honderd pond; 't is net gerekend.

Ik wenschten dat, myn Heer, my wilde tellen, tot

Het is vier duizend pond.

Marg.

‘Wat dunkt u, ben ik zot?

Of heb ik het gewaand?

Io.

‘Wilt gy uw waan verzetten?

Graaf.

'k Hoop immers dat myn Heer, myn eisch niet zal beletten.

Iourd.

Myn Heer....

Marg.

‘Hy maakt van u een rechte mellik koe.

Graaf.

Zo 't u niet past, ik weet daar andere vrienden toe.

Iourd.

Neen, Heer, ik zal terstond 't verzochte geld gaan haalen

Marg.

‘Man, zyt gy zot?

Iourd.

‘Wel neen.

Marg.

‘Hy zal u niet betaalen.

Vierde tooneel.

Madame Margo, Graaf Dorante, Nicole.

Graaf.

MEvrouw, die schynt bedroefd, wat 's dat uw vreugd verdoofd?

Wat hebt gy?

Marg.

'k Heb de vuist veel meerder als het hoofd

Graaf.

Ik wenschten de eer, om uwe dochter te begroeten

Hoe gaat het haar?

Marg.

'k Geloof, zy gaat op beid' haar voeten.

Graaf.

Gelieft, Mevrouw, op een van deze dagen, niet

Al de aardigheên te zien, dewelke nu geschied

In 't Koninglyk Paleis? Mevrouw, heeft maar te spreken.

Marg.

Dit is net geen, voor ons, ik al zo nodig reken,

Als goud of zilver wicht voor een bedelaar;

Of een paar hoorens voor eenen groven ezel; maar,

Myn Heer, gy doet te veel aan uw onwaarde vrinden.

Graaf.

Mevrouw, gy zult in my altyd uw dienaar vinden.

Marg.

Mevrouw, bedankt, myn Heer, van wegen van Mevrouw.

Vyfde tooneel.

Graaf Dorante, Iourdein, twee Pagies, Madame Margo en Nicole ter zyden.

Iourd.

MYn Heer, 't verzochte geld is klaar.

Graaf.

Myn Heer, ik houw

Me op 't uitterste verplicht, om uwe deugd te loonen,

Dat ik aan u, myn Heer, myn dienst in 't hof mag toonen.

Iourd.

Ik dank u.

Graaf.

Nu, wat raakt de schoonheid die gy mind,

Die, zo als ik u schreef, is deze dag gezind,

Kort naden eeten, op 't beloofd ballet te komen.

Iourd.

Spreek stil, zo werd van haar in 't minste niet vernoomen.

Graaf.

De reden, dat gy my in geen acht dagen zaagt,

Is, dat op heden eerst uw diamant behaagd

Heeft aen uw Dorimeen: 'k heb duizend moeilijkheden,

Eer zy den diamant ontfangen wou, geleden;

Tot ik haar eind'lyk heb bewilligd.

Iourd.

Vind 's hem schoon?

Graaf.

Zy acht uw ring, myn Heer, van ongemeenen toon;

En ik ben, in myn zelfs, ten uittersten bedroogen;

Zo door zulk een geschenk haar hert niet werd bewoogen

Tot wedermin.

Iourd.

Dat ons 't geluk die weldaad gaf.

Marg.

Als hy is by den Graaf, de droes krygt hem daar af.

Nic.

‘Zy zyn te samen wel,

Marg.

‘Ik zal het niet gehengen.

Graaf.

Myns oordeels kan me een Vrouw niet meêr tot liefde brengen,

Als door vereeringen; al wat gy hebt besteld,

Tot blyk uws mins, gelooft, Heer, vast'lyk, dat geweld

Zal stommelings vry meêr van uwe liefde spreeken,

Als de bespraakste tong ter waereld.

Iourd.

Heer, ik reeken

Noch acht geen kosten, noch geen schat, indien ik maar

Het hart kon winnen, dat myn hart verbind aan haar;

Doch 't geen ik u vertrouw, dat het myn Vrouw niet weete;

Op dat wy vry zyn, stier ik haar van daag ten eeten

By haare Zuster; licht dat zy daar blyven zal.

Graaf.

Gy leefd voorzichtiglyk, myn Heer, in dit geval;

Uw Vrouwtjes achterdocht zou licht'lyk ons beletten.

Marg.

‘Nicole, luister eens.

Graaf.

Wilt voort doch order zetten,

Dat alles tot den dans en maaltyd vaardig zy,

Zo als ik zeg, myn Heer, Mevrouw die zal met my,

Tot uw vernoeginge, alleenig hier verschynen;

Myn Heer, let doch, dat gy de Troost van uwe pynen

Geenzins misnoegt, of aârs, leid al ons werk om veer.

Iourd.

Daar, Onbeschaamde. Kom, vertrekken wy, myn Heer;

Wy zullen veiliger, als wy alleen zyn, praaten.

Zesde tooneel.

Madam Margo, Nicole.

Nicol.

ZO zeker, 'k dacht wel dat ik hair of pluim zou laaten;

Ja, die nieuwsgierigheid heeft my al wat gekost;

Na dat ik merken kan, de Slang schuilt onder 't most.

Mevrouw, zy dryven iet, het welk gy niet moogt weeten;

Ik hoorden zo wat, van den dans niet te vergeeten;

En van de maaltyd. ô, Ik heb een galg in 't oog.

Marg.

Het is het eerste niet, dat my myn Man bedroog;

Ik heb al over lang van zyne min vernomen;

Doch ik kan echter aan de rechte grond niet komen;

Doch spreeken wy van 't geen dat myne Dochter raakt;

Gy weet hoe dat Cleont heeft langen tyd geblaakt

In haare liefde; hoe hy heele nacht en dagen,

Door dienst op dienst, aan haar zyn min heeft opgedraagen;

Hoe dat wy eindelyk ons voelen heel verpligt,

Waarom dat ik aan hem bezorgen wil het licht,

Het welk hem in zyn nacht, de duisterheid, kan leiden.

Nicol.

Mevrouw, gy hebt gelyk, dat gy niet meêr laat beiden,

Wiens liefde tot uw Kind een yder is bekend.

Cleonte, die al wat hy kon, heeft aangewend

Tot haar genot, diend haar op 't laatste te bekomen;

En zo dat haast geschied, zo heb ik voorgenomen,

De liefde van zyn Knecht te krygen op myn zy;

Cleonte trouwd Lucille: en Coviël met my.

Marg.

Ga, zeg hem, dat hy hem laat daad'lyk by my vinden.

Nicol.

Mevrouw, geen blyder maar kunt ge immer voor hem vinden;

Voor hem, dewelk ik weet, dat sterk in liefde brand;

Ik loop, in plaats van gaan; want een, die van zyn kant,

Zo als Cleonte doed, in liefden is ontsteeken,

Kan men zyn leeven van geen blyder zaaken spreeken,

Als van het huwelyk. Ik loop zo na hem toe.

