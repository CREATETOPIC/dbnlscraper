

Tooneelspel zonder tooneelspel.

Eerste deel.

Namen der Bedrijvers van 't eerste Deel.

Jodelet, Knecht van Hauteroche.

Hauteroche, Komediant.

Chevalier, Zoon van La Fleur.

La Roque, Komediant.

Polixene, Zuster van La Roque.

Aminte, Dochter van La Fleur.

Sylvanire, outste zuster van Aminte.

La Fleur, Koopman.

Het Spel speelt in Parijs.

Eerste uytkomst.

Iodelet, Hauterocht.

Iodelet hebbende een dove lantaern aan zijn zijde gezet, zit en speelt op de Theorb, en zingt daar onder 't navolgende:

DE Nacht die giet met volle handt

Haar zoete slaap uyt over 't landt,

Die rouw verdrijven doet, en vee en menschen renkken;

De zon, dat groote fakkellicht,

Verbergt te ras zijn schoon gezicht,

In Thetis schoot gezonkken,

Om daar te nemen rust,

En met zijn huiswaardin te boeten zijne lust.

Hauteroche aan een zijde.

Wie zingt daar? 't is mijn knecht;

dien onbeschaamden bengel.

Iodel.

'k Ben in een goet humeur, en zing gelijk een engel.

Hy zingt voort.

By donkker als de weerwolf giert,

De kater lolt, de nachtuyl zwiert,

Renn' ik gelijk een haas op 't ritsten van een lover.

In 't speelen breekt een snaar.

Sint felten, help, wat komt my arme speelman over.

In 't midden van mijn vreugt is al mijn vreugt gedaan

Door 't breeken van een snaar; gansch broek! wat gaat my aan?

Het is de zangsnaar. komt het heerschop dit te weten

Ik zal van deze nacht noch droge stokvis eten.

Deez' avont meend' hy noch hier mede voor de poort

Van zijn meest'res met my te houden een akkoort.

Haut.

Dien schobjak!

Iod.

'k Vrees dat hy my hier zal komen tegen;

't Hooft is hem licht, zijn arm zal dies te zwaarder wegen.

Hy is de droes te gaauw in 't beuken op een aâr.

Haut.

Ik gaa hem met reedt gelt betalen; schelm! hou daar.

Iod.

Help!

Haut.

Daar 's uw loon.

Iod.

Moort! moort! men will' my hier vermoorden.

Tweede uytkomst.

Chevalier uyt zijn huys komende.

WAs dat niet Iodelet die ik daar roepen hoorde?

Wat mach hem letten? 'k gaa hem hulp biên; wie gy zijt.

Blijv' staan, en vlucht niet, of gy raakt uw leven quijt.

Haut.

Verschoon uw vriendt, en wilt het vuur van gramschap stelpen.

Chev.

Mijn vriendt, zijt gy 't? ik quam om Iodelet te helpen,

Ter liefde van zijn heer; vergeef mijn misverstandt.

Iod.

'k Droeg zeker goede zorg' om d'ezel by de handt

Te leyden, onderwijl zo springt een snaar aan stikken.

Haut.

Gy booswicht.

Iod.

Zagjes! 'k zal een beter daar op schikken.

Haut.

Ik hebb' mijn avontmaal gehouden by Arist!

En koom' om met u wat te praten.

Chev.

Ia! ik gis 't;

Zegt, dat gy hier komt om mijn zuster eens te spreken.

Haut.

'k Verbergde u noyt de vlam in deze borst ontsteken;

Gy kent mijn Min, en zoo gy my niet bood' de handt,

'k Waar, zonder mijne brandt t'ontdekken, lang verbrandt.

Mijn hoop steunt op uw gunst; maar als ik slaa mijn oogen

Op mijn geringe staat, en op uw' groot vermoogen,

Zinkt al mijn hoop in d'asch; 'k vrees dat uw vader, rijk

Van goet, haar parssen zal te zien na haars gelijk.

En wijl Schouwspeelers by geen koopliên veel geacht zijn,

Zoo vrees ik dat mijn naam zal by hem gansch verdacht zijn;

't Geen iemant niet en kent wordt van hem niet bemint;

Geen grooter vyandt als onwetenheit men vindt;

'k Ducht' dat hy mijn verzoek zal afslaan en versmaden.

Chev.

Mijn vader die verwacht twee schepen, rijk geladen,

Aan wiens behoudenis al ons welvaren leit.

Hoe lichtlik kan een storm wegnemen t'onderscheit

Dat tusschen u en haar, 't goet aangaande, is gelegen.

'k Ben al zwaarhoofdig, 'k hebb' in lang geen brief gekregen

Van Vader, en beloov' zoo draa hy wederkeert

Dat ik uw' Min by hem vervord'ren zal, ik zweer 't.

En wat mijn zusters gunst belangt zal 't niet verveelen.

Haut.

Geeft gy een appel aan uw vriendt om meê te speelen?

Chev.

O neen! 'k verzeker u dat zy uw' liefde draagt.

Haut.

Ik heb genoeg aan d'helft van 't geen gy my gewaagt.

Ik wensch' van haar alleen een weinig mededoogen.

'k Weet dat La Roque, van meer aanzien en vermoogen

Als ik, haar menigmaal bezoekt; en dat hy meer

Van haar geniet' als ik zou durven wenschen, Heer.

Chev.

't Is minnenijt die uw' dees schemp're reên doet braken.

Maar om u uyt den droom te helpen en t'ontwaken,

La Roque die bemint mijn zuster wel, 'k beken 't,

Maar niet de jongste die gy hebt in 't hert geprent.

Neen, neen, gelooft niet dat mijn zuster zoo lichtvaardig

Zou wezen, dat zy haar verkooren deel onwaardig

Verstooten zou, zy is zoo wispelturig niet.

Ach! was mijn lot zoo goet, 'k zag 't eynd' van mijn verdriet.

Haut.

Gy zucht.

Chev.

Met recht en reên.

Haut.

Gezegenste der menschen,

Die 't alles gaat na wensch', wat kunt gy meerder wenschen?

Wat zucht gy?

Chev.

't Is uw schult, dat gy na d'oorzaak vraagt.

Haut.

Met zuchjes drukt men uit de liefde die men draagt.

Chev.

Ik stemm' het toe, de Min stelt in mijn hert zijn wetten.

Haut.

Men mach dit quaat ontvliên, men kan het noyt verzetten.

En zoo 't een misdaat is die daag'lix groeyt en wast,

De beste van onze eeuw zijn aan dees misdaat vast.

Chev.

Een jonge schoonheit, daar ik gisteren bleev' hangen

In 't jongspel, heeft mijn hert al dansende gevangen.

Haut.

Wie was 't dog?

Chev.

Dat ik haar niet kenn' vermeert mijn smert.

Haut.

Verstontg' haar naam niet?

Chev.

Neen! en wie ik daar met hert

En zin na vroeg, en kon niet weten wie 't mocht wezen,

Die my betovert heeft door haar bekoorlijk wezen.

Dit schone wonder gaf, door 't drukken van heur handt,

Uytwendig te verstaan haar innerlijke brandt;

Dit 's d'oorzaak dat ik zucht'.

Haut.

'k Beklaag uw' wedervaren.

Chev.

Al lang genoeg hier van, laat ons deez' reden sparen,

Hef op het liedt dat gy my hebt belooft.

Haut.

Wel aan,

'k Zal u een wijs zoo nieuw als aardig zingen gaan.

Derde uytkomst.

La Roque, Polixene, Chevalier, Hauteroche, Iodelet.

La Roq.

'k BIdd' u mijn zuster, wilt dat lietje noch eens zingen,

Waar door gy my het hert in 't lijf van vreugt doet springen.

Polixena zingt van boven,

O Zuster van de Zon met uw glinstrende stralen,

Gy liet op aard noyt luyster dalen

Zoo schoon en helder als Olimpe 's zoet gezicht.

Haut.

Dat liet was op mijn toug.

Cheval.

Wel beelt het uit met woorden.

Herhaal het versje dat wy daat'lijk zingen hoorden.

Hauteroche zingt 't voorgaande.

La Roq.

't Is een bekende stem die ik daar hebb' gehoort.

Schroom niet mijn zuster, maar vaar met uw zingen voort.

Polixena zingt voorder.

Die nieuwgeboren star, die mijn vlam uyt doet breken.

Heeft in mijn hert meer vuur ontsteken

Als g' oyt in d'hemel heb gesticht.

La Roq. tegen Polix.

Mijn meesteres verschijnt, waar wacht

gy na? laat horen.

Cheval. tegen Haut.

Zingt voort mijn vriendt, gins komt

Aminte my te voren.

Vierde uytkomst.

Silvanire, Aminte, Hauteroche, Chevalier, La Roque, Polixene, Iodelet.

Amin.

DEez' zangrijm is op my gemaakt; wie of het zy.

Silv.

Men zingt hier onder een bedekte naam van my.

Zy zingen al gelijk.

Als gy uw' oogen wendt op aardtrijk en op baaren

Zaagtg' oy op aard' gelijker paaren,

Als heur bevallikheên en mijn oprechte trouw?

Gy kunt niet zoeter zien als haar aantreklikheden,

Noch iemant trouwer hier beneden,

Of meer verlieft als ik my houw.

Pol. tegen La Roq.

Voegt u by Silvanier, gaa heen; waar toe

dit marren?

Chev. tegen Haut.

Gaa onderhoudt Amint', het is uw' tijdt;

de starren

Begunstigen uw min; ik neem mijn tijt ook waar,

Om zien wie onze stem zoo stout durft bootsen naar.

Haut.

Aminte neem in dank mijn schuld'ge dienstbaarheden.

Aminte tegen haar zuster.

Wat dunkt u, sluyt dit liedt op my of u?

La Roq.

Een bede

Hebb' ik op u Mevrouw, aanvaart mijn dienst en plicht.

Silvanire tegen haar zuster.

Wel oordeelt zelf eens of 't op

my niet is gedicht.

Chevalier, 't oog staande op Polixena, tegen La Roque.

O wond're Schoonheit! vrient wat komt my hier voor oogen?

La Roq.

Wat is 't?

Cheval.

Een schoonheit die mijn zinnen heeft bewogen.

Het is de zelfde die my gist'ren aan den dans

By zoet gezelschap heeft ontsteken door haar glans.

La Roq.

G'hebt dan my zuster, als ik d'uw' hebb', uytverkoren.

Chev. tegen La Roq.

Uw zuster? wat geluk heeft d'hemel my beschoren?

Ik brand en hoop dat zy door 't vuur dat my verteert

Ontvonkt zal werden; 'k zal eerlang op uw' begeert

Mijn Vader spreken aan, en voor uw' liefde dingen;

Wat hoop' ik dan van u en van uw zonderlinge

Genegentheir tot my, als dat gy my zoo staat

Ten dienst als ik u deê.

Pol.

Pleegt met uw liefde raat;

Die reine liefde draagt zal daar van tekens geven.

Vyfde uytkomst.

La Fleur, Silvanire, Aminte, Chevalier, Hauteroche, La Roque, Polixene, Iodelet.

La Fl.

NU al mijn goet, eilaas! is op de zee gebleven,

Hate ik het licht, en tracht de werelt uyt te vliên.

De goed'ren zonder deugt zijn over al gezien,

Maar deugden zonder goet zijn ongeachte zaken.

Nu 'k mach gaan zien hoe het mijn kind'ren t'huys al maken,

Die haken na mijn komst; op dat de rouw en smert

Zich wat verdeel' die ik alleen draag in mijn hert.

De poort staat op, 'k treed in. ach!

Silv. tegen haar broeder.

Om in onze reden

Te varen voort, met meer vermaak, zoo laat ons treden

In huis.

Chev.

't Is billik; ik vergat zulx door de vreugt

Van 't zoet gezelschap dat my aan het hert verheugt.

Silvaniere, in huys gaande komt schielijk weêr uytlopen.

Vliên wy; 't is hier geen tijdt van blijven, maar van vluchten.

Eilaas!

Chev.

Bedaar, wat is 't?

Silv.

Noyt droeviger geruchten

Uit zee.

Chev.

Wat is 'er gaans dat u dus schrikkig maakt?

Silv.

Ach! Vader weêrgekeert schijnt in 't verstant geraakt,

Volgt met een blote pook in d'handen op mijn hielen;

Weêrhoudt hem doch.

La Fleur zijn vuist opheffende, om Chevalier te staan.

Ha, schelm! dees arm zal u vernielen.

Chev.

Heer vader, spaar uw zoon.

La Fl.

Wat 's dit? zijt gy mijn zoon?

Help, hemel! will' ik hier mijn eygen kind'ren doôn?

Kom hier mijn kind'ren, gy hebt deel aan mijn verdrieten;

Een oogenblik zach al mijn goet in zee wegvlieten.

Beschermen wy nu d'eer, het allerbeste goet,

Twee schenders van mijn eer zijn my in huis ontmoet.

Waar zijnz'?

Chev.

Uw ramp doet u het bloet in d'ad'ren zieden.

Het zijn mijn vrienden, twee aanzienelijke lieden.

La Fl.

'T zijn Venusjankers; het zijn minnaars, geil van aart.

Chev.

Noyt wierdt een minnaar die oprecht is vuyl verklaart;

Het huwelik maakt hem en zijne driften wettelik;

Want liefde op trouw gegront is rein en onbesmettelik.

En wijl gy al uw hoop zaagt in uw' goed'ren vliên,

Zoo wilt 't verzoek van dees twee eerelijke liên

Niet afslaan. schoon gy zijt van al uw goet versteken,

'K weet dat hun beider min te meerder door zal breken.

La Fl.

Uw reden stilt mijn toorn; ik zal hen en hun min

Onthalen beter als ik flus hadd' in den zin.

Haut.

Wy durven op uw woort, mijn heer, te voorschijn treden;

Ik wensch ten dienst van lief Aminte te besteden

Al wat ik hebb', en schoon 't geluk u heeft berooft

Van al uw goet, mijn brandt werdt hier door niet gedooft;

Maar in het tegendeel zal zy noch meerder wassen.

't Is d'aart eens minnaars op zijn lief alleen te passen,

Niet op het goet.

La Roq.

Ik ben op Silvaniere heer

Verlieft, niet om haar goet, maar om haar deugt en eer.

Z'heeft niet verloren dat mijn vlamme kan verdonk'ren,

Nu haar twee oogen als twee starretjes noch flonkeren.

La Fl.

Een eerelijk verzoek staat vry tot aller tijt;

Maar, heeren, met verlof, meldt ons wie dat gy zijt.

Haut.

'K ben van een eerelijk geslacht en huys gesproten;

Ik hebb' aan 't hof meer eer als iemant denkt genoten;

Den Koning stont veeltijts verwondert over my;

Zijn gunsteling bondt my dees degen op de zy.

Noch hebb' ik grooter eer ontfaân van groter kanten,

Dees diamant schonkm' een van 's Konings bloetverwanten;

M'erkent my zomwijl voor de grootste Majesteit,

Geen Alexander wierd' door d'aardboôm meer verbreit;

Monarchen, Keizeren, en Princen aller wegen

Zijn meer tot my, als al hun hofgezin, genegen;

Dit Vorstlijk kleedt draag' ik ter eeren Vrankrijks kroon.

La Fl.

Ik zou gelukkig zijn zoo my wierd aangeboôn

Zodaan'gen zwager: maar, wat 's d'and're doch voor eene?

La Roq.

Ik zal 't u zeggen, wilt my dan gehoor verleenen.

Schoon my 't geluk gestaâg liep tegen hier op aard,

Mijn leven is nochtans door mijn beroep vermaart;

Ik zag my menichmaal op Cesars zetel brallen,

En Koningen voor mijn gezach ter neder vallen.

'k Hebb' onder mijn gebiedt gedwongen aard' en zee,

D'aaloude weerelt, en de nieuwe weerelt meê.

'k Hebb' door mijn heldendaân d'onnozele verheven,

Tyrannen uit hun Rijk als ballingen verdreven;

Kasteelen hemelhoog vermeestert met gewelt;

Busefal wierdt door my geslagen uit het velt;

Ik hebb' noit veldtslag door mijn dapperheit verlooren.

La Fl.

O hemel! wat geluk is mijn geslagt beschooren.

Maar wat is uw beroep?

La Roq.

Wy spelen naa de kunst,

En trekken, door een zoet vermaak, zoo yders gunst.

La Fl.

Maar zijnd' in d'echt getreên, waar meê zult gy uw vrouwen,

En uwe kinderen met eeren onderhouwen?

Haut.

Zoo gy dit weten wilt, hoor toe.

La Fl.

Wel aan.

Haut.

Men zal

La Fl.

Wat?

La Roq.

Speelen op 't Tooneel al 't geen in 't aartsche dal

Geschiet.

La Fl.

Is dit een kunst om zoo daar op te boogen?

Gy zijt dan heeren, als Schouwspelers, slechs in d'oogen:

Gaat elders vryen, neen; mijn dochters zijn voor u

Niet opgewassen, schoon het ongeluk my nu

Ontbloot heeft van mijn goet mijn kinderen zijn eerlijk,

En gy hebt weinig eer; uw kunst, hoe zeer begeerlijk

By 't graauw, heeft tot haar wit niet anders als de jeugt

Te kittelen: gy die d'ondeugt gelijk een deugt

Verheft, en moordenaars verheft tot eer en staten;

Gy leert niet anders als de deugden te verlaten;

En alle schand'lijkheên te brengen in het licht:

Gy vindt niet 't geen gy zoekt, vertrek uyt mijn gezicht.

Iod.

Commedianten zijn, na 't woort van dien bejaarden,

Van slecht allooy, en van een zeer geringe waarde.

Haut.

Wat aangaat 't Schouwspel, 't wiert van outs met recht veracht,

Om d'oneer die daar op ter weerelt wierdt gebracht,

En hondert fouten meer; maar sedert de geleerden

Dat quade misbruyk in een goet gebruyk verkeerden,

Zoo heeft de Schouwburg een onsterffelijke naam

Verkregen, en zy zweeft op wieken van de Faam.

De Schouwburg is een school, daar m'alle gruw'lijkheden

Wel aanwijst, maar niet om de zelve na te treden.

Zy maakt een plompaart gaauw; zy wijst de wijzen aan

Hun drift, en hoe men moet zijn driften tegengaan;

Zy leert al wat een mensch behoort te doen en laten;

't Quaat werdt zoo quaat vertoont, dat elk het quaat moet haten;

De deugt werdt daar gekroont: en hoe men d'ondeugt meer

Verheft, hoe lager zy in 't endt zal vallen neêr.

D'onnoosle zegepraalt, of komt hem 't noodlot treffen,

't Is om hem naderhandt noch hooger te verheffen.

Kort om, het is een konst die op een zelfde tijdt

De leerzame onderwijst, de droevige verblijdt.

La Roq.

Op dat dees waarheit na haar waarde werdt verdedigt,

't Gebruyk hier van heeft noyt een eerlik man beledigt.

Want het Tooneel is niet voor 't breinloos graauw gesticht,

Om iets tot haar vermaak te stellen in gedicht;

Maar 't is gegrontvest voor de schranderste verstanden,

Ia voor de grootste en voor d'aanzienlijkste in den lande.

Waar is 'er grooter eer op aarden, als vermaart

Te wezen by de gaauwste en grootsten hier op aard?

Wat 's zoeter als door vreugt de droef heit te verpozen,

Die Vorsten op hun troon doet bange zuchten lozen?

In deze konst kan zich de geest vermeyen gaan,

Die door veel bezigheên zijn brein vindt overlaân.

Of door een wichtig ampt. is dit een zaak die kleen is?

Wie 's grooter die door deugt of door het goet alleen is?

La Fle.

Daarz' niemant uws gelijk zoo m'n gelooven moet:

Doch heeren, zoo uw konst zoo edel is en goet,

Zoo moet hy, die daar uyt wil trekken eer en voordeel,

Begaaft zijn met een gaauw vernuft en schrander oordeel;

Daar mach aan deze kunst niet hap'ren, naar ik hoor,

Men moet uytmunten tot vermaak van oog en oor.

Haut.

Op morgen zal de vreugt uw geesten overstromen;

Wy kunnen onder ons uitmaken een volkomen

Gezelschap; onze troep die is niet lang verleên

Van een gescheurt, zy krijgt dus doende weêr haar leên.

Ik hebb' twee zusters en La Roque, die mijn makker

Is in de kunst, heeft ook een zuster fluks en wakker

Van lijf en leên, op wiens bevallikheyt uw' zoon

Verlieft is; w'hebben noch veel vrienden, knechts en boôn,

Aan wien men zeer bequaam een rol kan mededeelen.

En zoo uw dochters en uw zoon meê wilden spelen,

Zo hebben wy weêrom een troep zoo ongemeen

Als ooyt Parijs beschouwde; en of wy d'achtbaarheén

Der schranderste onzer eeuw vernoeging kunnen geven,

Dat oordeel wert alleen uw oordeel toegeschreven.

La Fl.

Maar op dat ik een goet rechtmatig vonnis strijk',

Moet gy van uwe kunst alt'zaam aan my doen blijk.

La Roq.

Gy hebt twee dochters en een zoon, die lang geweest zijn

Lief hebbers van 't tooneel, die, mits zy gaauw van geest zijn,

Tot spelen zijn bequaam, wanneer wy met haar drien

Verzelt zijn, zult gy een volmaakt gezelschap zien;

Men zal in korten u iet fraays voor oogen stellen,

En om u te voldoen, zoo zal men u vier spellen

Vertoonen achter een, elk van verscheyden zin.

Voor eerst een Harderspel, alwaar gy, hoe de min

Zich vergenoegt in 't kleedt eens harders, zult aanschouwen,

En hoe hy alzo wel op tierige laudouwen

Zijn wetten geeft, als in het hof van eenig Prins,

Of Koning, en het hert der herderen geensins

Verby gaat, maar zoo wel als Vorsten weet te raken;

Ten tweeden zult gy zien een vrek zijn afgodt maken

Van 't goet, om met hem niet te dwalen al te grof;

Ten derden zalmen u een treurspel, rijk van stof

En toestel, stellen voor, waar in gy zult beoogen

Hoe d'ongeregeltheyt der grootste van vermoogen

Verkracht en blinthokt; en dan zult gy zien voor 't lest

Een spel vol kunst en vol vliegwerken, 't geen u best

Zal vergenoegen om all' d'aardige Machijnen,

Die doorgaans het gezicht voorkoomen en verdwijnen;

Waar in de schranderheyt der eed'le Poëzy,

Vermengt met gaauwheit, u zal dunken tovery;

Daar zult gy zien, hoe dat het all' moet nederknielen

Voor de verdienst, en hoe een deugdelijke ziele

Belaagt wordt, dat 'er geen bevallikheên zoo trots

En groots zijn als de deugt, die standt houdt als een rots.

La Fl.

Men kan niet heerlijkers op een Tooneel vertoogen

Als 't geen gy hier belooft te stellen voor mijn oogen.

En zoo de daat komt met uw woorden overeen,

Ik staa u alles toe het geen bestaat in reên;

Maar om mijn geesten, die het ongeval verdoofden,

T'ontlasten, moet gy haast volbrengen het beloofde.

Haut.

De Min, die in ons hert gelijk een Etna brandt,

Dringt ons veel meer, om 't werk te nemen by de handt,

Als uwe lust daar toe; de toestel en tooneelen

Zijn by ons vaardig, men zal in der yl verdeelen

De rollen, op dat elk op morgen zy bereit,

Om u te geven proef van 't geen ik hebb' gezeit;

Ik zal zoo daat'lik noch al wat 'er is tot deze

Vier Spellen noodig, om op morgen klaar te wezen,

Bestellen gaan.

La Fleur.

De tijdt vereischt het, gy hebt reên;

Om 't werk te vorderen laat ons na binnen treên.

Einde van 't eerste Deel.

