

  -->

Aan onse Gemeinte in de buerte van Haarlo.

Men kan 't singen op de wijse; Valsche ruste van't gheweten, Siet onse Gesangen, Fol. 102. 104.

1.

HAarloo, schoon ghy ons wat verder,

Dan ons' andre buerten, woont,

'k Sie nochtans, hoe ghy uw Harder

Alle liefd' en gunst betoont. 

Gy begeert, na mijn genoegen,

Tot geschicklikheit en deugt

U in alles mee te voegen,

Waer gy immer kont of meugt.

2.

Kom ick u Kappell'ken nadren,

Gy kont, sonder Klok-geluit,

Haast tot my by-een vergadren.

Lust en liefe lokt u uit.

Als gy dan, soo mans als vrouwen,

Weer-zijds fraai beset uw perk,

Lijkt, in 't aangenaam aanschouwen,

Uw kapell'ken wel een kerk.

3.

'k Voeg my daar, in alle wijse,

Willig na 't begrijp van elk.

'k Voed u, niet met vaste spijse,

Maar, als Kinderkens, met melk.

Wilt daar na soo yvrig haken,

Groeit 'er soo geneuglik by,

Dat gy proeven meugt en smaken,

Hoe goedaardig Jesus zy.

4.

Komt soo, na mijns herten wenschen,

Tot dien levendigen steen,

Wel verworpen van de menschen,

Maer by Godt seer dierbaar, treen.

Ja wordt gy oock selfs, met eenen,

Tot een geestelijck gebouw,

Soo als levendige steenen,

Datter Godt sijn vreugt aan schouw.

5.

Of nu onse Kerspel-kerke

Juist wat verder van u leit,

Dat geeft aan gesond' en sterke

Klein' of geene moeilikheyt.

Dikwils sou een Christen haken,

	Om langs sulk een soete wegh

Sijn gemoet wat te vermaken

Met aandachtig overlegh.

6.

Om al't aardsch gepeins te bannen,

En uw hert en sin te saam

Tot het hemelsch in te spannen,

Is die Kerk-weg seer bequaam.

Wie met vreugt dien wil passeren,

	't Zy verselschapt, of alleen,

Moet, in 't heen-en weder-keeren,

Al sijn tijd aen God besteen.

7.

O ! hoe ging de schaar, ver-eenigt, 

Eertijts met een blijde gang,

En de feestelijcke menigt

Na Godts huis met vreugden-sang !

Hoe wierdt doe met lof en Psalmen

Sulk een lange weg verkort ! 

D'eene troep wierd door de galmen

Van een ander aangeport.

8.

Haarloo, leert gy ook soo door-gaan, 

Set u op't gebaande padt.

Die altijt op d'effen spoor gaan,

Worden niet licht moe noch mat ? 

Die den Heere steeds verwachten

Varen opwaarts, als gevlerkt,

En verkrijgen nieuwe krachten, 

Daar sijn Geest haer mee versterkt.

9.

Mits gy door uw aardsche luister

Elcke Buert' te boven gaat,

Blinckt oock, als een licht in 't duyster, 

Meest door heiligheits cieraat.

Godt verlicht' u door sijn klaarheit,

Dat uw zielen allermeest 

In gehoorsaemheit der waarheit

Zijn gereinigt door den Geest.

10.

Laat de broederliefde binnen

In uw herten vierig zijn, 

Dat gy steeds malkaar meught minnen,

Ongeveinst en sonder schijn.

Leeft soo minlik met malkanderen,

In uw buerte, nu voortaan,

Dat de een altijt den anderen

Tragt' in eere voor te gaan.

11.

Soo zult gy, als ik by-wijlen

Ook uit liefde t'uwent kom,

Dus met yver tot my ylen,

En vergaren van rondom.

't Is soo zoet van ons begonnen.

Godt verleen' ons sijn gena,

Dat wy 't lang vervolgen konnen,

En die lust niet af en sta.

12.

Laat ons op malkanderen merken,

Dat wy, met te scherper spoor,

Tot de liefd' en goede werken

Opgewekt zijn, na als voor.

Laat ons onse t'samenkomste

Nimmer licht, om 't een of 't aar,

Achterlaten; mits de vroomste

Daar noch al meer goets vergaar'.

13.

Dat gy met te meer verlangen

T'samen tot ons komen meugt,

Sullen wy met Psalm gezangen

En veel liedren zijn verheugt.

's Heeren lof, dus uitgeklonken,

Sal ons zoet en lieflijk zijn,

Meer dan daar men is beschonken

Met den allerzoetsten wijn.

14.

Als Godt sag, dat wy soo traaglik

Wierden aangeset ter deugt, 

Gaf hy ons, soo gansch behaaglik,

't Eel gesank tot meerder vreugt.

Maer hoe wordt met alle soetheit, 

Als veel stemmen zijn gepaart,

Uitgebreidt Godts groote goetheit, 

En sijn wet met lust bewaert !

15.

Hy, die onder d'Engle rangen

Eeuwig woont, woont ook te saam 

Onder Isr'els lofgesangen,

Daar geheiligt wordt sijn naam. 

Hierom zal hem ook de woning

Zijn beridt door onze stem,

Tot een teeken en vertooning

Onser liefd' en lust na hem.

16.

Laat u ook mijn Sang-gedichten,

In mijn Boekjes t'saam gestelt,

Daar toe wijsslik onder-richten,

Als gy dus malkaar verselt. 

'k Hebb' s'uit liefd' van u gegeven.

Haaloo mijn genegen buert,

Alles is voor u geschreven

Soo veel jaren als het duert.



  -->

Aan onse Gemeinte in de buerte van Mallem.

Men kan 't singen als 't voorgaende.

1.

MAllem, waardste na-gebueren,

Die by ons ter kerken hoort,

Ik verheug my t'allen ueren

Om uw yver tot Godts woort.

Als de klokken u maar roepen,

Trekt gy, tegen 't laatst geluit,

In 't gemeen met heele troepen

Vroolik en eenparig uit.

2. 

't Is dan mooi of leelijk weder,

Nat of droog, of warm of kout,

Gy komt achter-middaags weder,

Mits u noit de gank berouwt.

Wilt soo voortgaan, sonder wanken,	

In dit nut en nodig werk.

Maakt'et, dat men uwe banken

Nimmer leeg siet in de kerk.

3.

Brandt u in den heeten, Somer,

Op de Mall'mer Haar, de Son,

Wordt daar door als-dan niet loomer,

	Maer stelt Godt daer tot een bron.

Hebt gy, langs die dorde heide,

Bladt noch schaduw tot verdek,

Dat dan Godt, met sijn geleide,

Tot uw ziels verquikking strekk'.

4.

Of komt u, by Winter-tijden,

Daer de suere stuere wint

Vinnig in u aansicht snijden,

Dat gy dan daer by versint, 

Hoe na felle winter-vlagen

Eens een vreugde-somer naakt,

Daer men van verdriet en plagen 

Nimmer weer wordt aangeraakt.

5.

'k Sing met lust van u, o Mallem,

Stemt te samen in met my,

Dat het al de lucht door gallem.

'k Segg' het sonder vleyerij; 

Gy zijt mijne vreugt en kroone,

Daar ik moedig roem op draag. 

Is 't dan vreemt, dat ik betoone,

Hoe uw yver my behaag ?

6.

Soo ick somtijts d'een of d'ander

In uw buert besoeken kom,

Daatlik zijt gy by malkander,

En vergaart u van rondom.

't Vloeit, van achter en van voren,

Metter haast ter deuren in,

Om wat goets van my te hooren.

Dat gaat wonder na mijn sin.

7.

Waarom soud ons sulcks niet passen ?

Siet men niet, hoe 't snoo geboeft 

Aan malkander hangt, als klassen,

En in 't quade t'saam vertoeft ?

Waarom souden dan de vromen,

Tot betrrachting van het goet,

Ook niet vriendelik t'samen komen,

Met een hert en een gemoet ?

8.

Daar door wast dan, aan weer-zijden,

Onse liefd' en blijdschap aan,

Soo tot spijt van die 't benijden,

Als tot lust van die 't verstaan.

Immers wordt des Heeren Rust-dag,

Daar wy meest op zijn vergaart,

Ons dan tot een zielen-lust-dag,

Die ons veel genoegen baart.

9.

'k Mag niet sitten, by de sotten,

In een luidbaar drinck-gelach,

Daar met gabberen en spotten

Wordt vergeten all' ontsagh.

Wie daar 't lacchen lust, ik sucht 'er,

En kan daar niet vroolijk zijn.

Liever toev' ik, stil en nuchter,

By u, sonder bier of wijn.

10.

Ons staan drooge nuchtre praatjes

Van wat goets en soets best aan.

Somtijts wordt het vry wat laatjes,

Eer wy van malkander gaan.

Als w'ons met gesang verquikken,

Nu en dan soo wel te pas,

Loopen, dunkt ons, all de snikken

Van mijn uerwerk veel te ras.

11.

Dus te samen neer geseeten,

In den ronden kring, by 't vier,

Met een vry en bly geweten, 

Maken wy recht goede cier.

Maar wanneer wy 's Somers komen,

Met meer volcks, en met mooi weer,

Onder schaduw van uw boomen,

Dat verheucht ons noch veel meer.

12.

Selfs het volck uit groote Steden,

Soo 't dit maar eens hoort en siet,

Acht hier by dan d'ydelheden 

Van all' aardsche grootscheit niet.

Sy getuigen, heel bewoogen,

Dat haar onse velt-gesanck

Heeft ver ruckt en opgetogen

Door het aangenaam geklank.

13.

Godt zy lof en prijs gegeven, 

Dat wy met eenvoudigheit

En verheuging t'samen leven,

Daar de ziel in wellust weidt. 

's Werelts vreucht geeft veel mis-noegen,

Ja heeft self in 't lacchen smert:

Onse blijdschap, sonder wroegen, 

Gaat ons lang daar na aan 't hert.

14.

Om u met vermaak te stichten,

Selfs wanneer ick van u ben,

Schenk ik u mijn Sang-gedichten,

't Af-druk van mijn hert en pen.

Leeft, en singt, met aangenaamheit

Sticht en onder-richt malkaar.

Heeft'er een wat meer bequaamheydt,

Dat zy voor u allegaar.

15.

Wie niet lesen kan, die hoore.

Wie niet singen kan, die spreek.

Doch 't en ga niet slechts in d'oore,

	Maar het herte werd' ook wek.

Mallem, uitgelesen hoekje,

Die uw liefde toont aan my,

Neemt in dank weer aan dit  Boekje,

En gedenkt'er mijner by.

16.

Denkt'er mijner by, veel jaren,

Als ick lang al ben ver-rot.

Segt dan somtijts; O ! hoe waren

Wy te saam verheugt in Godt ?

Kan ik dan niet tot u spreken

Met mij mont en tong, als nu,

Laat dit Boek u dan noch preken.

Soo rukt my geen doot van u.

17.

Selfs ook uw nakomelingen,

Die noch niet geboren zijn,

Konnen soo eens spreken, singen,

Of yet hooren van het mijn;

Tot dat wy hier na alt'samen

Gantsch volkom'lijck zijn vereent,

En niet dan Godts lof beramen,

In de Hemelsche Gemeent.



            1. Thess. Cap. 2. vers. 7, 8, 19, 20.

WY zijn vriendelijk geweest in 't midden van u, gelijk als een voedster hare kinderen koestert.

Alsoo wy, tot u seer genegen zijnde, hebben u geerne willen mede deelen niet alleen het Euangelium Godts, maer ook onze eigene zielen, daerom dat gy ons lief geworden waert.

Want welke is onse hoope, ofte blijdschap, ofte kroone des roems ? En zijt gy die ook niet voor onsen Heere Jesu Christo in sijne toekomste ?

Want gy zijt onse heerlikheit ende blijdschap.

  -->

Aan de Gemeynte Jesu Christi binnen Eibergen.

Men kan 't singen op de wijse; Laet een ander klagen, kreunen. Siet onse Gesangen, Fol. 148.

1.

GAet'er van mijn Poesije

Oit iets nieus ons' Kerspel door,

Dan gaat gy gemeenlik voor,

Eiberg met uw Burgerije,

Die 'k 'er eerst mee moet versien.

Dat sal hier nu oock geschien.

2.

't Mag dan vloejen, of 't mag ebben,

Met mijn Vreugt- en Liefde-Sank,

't Rijm ga met of sonder dwank,

Gy moet boven al wat hebben,

En sult hier dus, boven-aan.

Hoogh by my te boeke staen.

3.

Siet, mijn hert en mont zijn heden

T'u-waarts, door genegentheit,

Opgedaen en uitgebreidt.

Schoon ick 't door mijn swakke reden

Noit genoeg te voorschijn bring,

Hoort nochtans nu, wat ik sing.

4.

't Wensch, dat ick in 't Huis des Heeren,

En in uwe Huisen t'saam,

Soo voortaen, in Jesus naam,

Met u allen mag verkeeren,

Dat mijn leven, stem, en schrift,

U vertoon mijns liefdens drift.

5.

Wat ick dichte, wat ik make,

Waer ik yver, wat ik preek,

Waer ick oit mijn hooft mee breek,

Of, vol onrust, 's nachts omwake,

Is al voor of om u meest,

Acht-tien jaren lanck, geweest.

6.

Sitt' ik meest, den dagh door, Eensaam

In mijn Huis by Winter tijt,

Niet dat my soo seer verblijdt,

Als dat ik my fraai gemeensaem

Op den avond met u maak;

Daar ick t'elkens weer na haak.

7.

Soo 'k by d'een of d'aar, in orden,

Korts nu niet geweest en zy,

Wie 't oock is, die wachte my.

Wat niet is geschiedt, mag worden.

Niemant isser, die 'k vergeet.

Denckt hy anders, 't is my leet.

8.

'k Sie ' Godt lof 't getal der vromen

Hier in onse Stadt soo lank,

Dat ick met elk' avond-gank

Noch soo haast niet om kan komen.

Somtijts krijg ick selfs belet,

Dat mijn werck te rugge set.

9.

Soo Godt wil, en wy het leven, 

Kom ik haast u, op een ry,

D'een soo wel als d'ander, by.

'k Voel my sterk tot u gedreven,

En, soo veel ik immer kan,

Maak ik nu mijn werck hier van.

10.

Mits ik hier, by Somer-dagen,

Niemand schier met sijn ghesind',

Als ik kome, 't huis en vind',

Is 't mijn lust en welbehagen,

Dat ik 's Winters, dag op dag, 

Huis by huis besoeken mag.

11.

Maer hoe vrolijk zijn mijn gangen,

Als ik, laat in de avondt-stondt,

Langs de straat, soo menig mont,

Tot Godts lof, mijn eigen Sangen

Uit veel huisen galmen hoor !

't Raakt mijn herte door en door.

12.

Dat moet dan geheel versoeten

Of versetten al het quaat,

Dat my somtijts van de straat,

Tot mijn onschult, komt ontmoeten.

Iss'er een, die my bestrijdt,

Hondert maken my verblijdt.

13.

Doch wat spreek ik van bestrijden ?

Niemant isser onder u

Oit soo suer of stuer, of schouw,

Of hy kan sich noch verblijden,

Als ick hem besoecken kom.

Welkom ben ik hier al-om.

14.

'k Moet u t'saam getuignis geven,

Dat ik hier, in ieder hoek,

Vreugt sie over mijn besoek

Sou mijn hart aen u niet kleven,

Daar het uwe kleeft aan my,

Vriendelijke Burgerij ?

15.

Isser iemant van u allen,

Door een vleeschlijk mis-verstant

Al te heftig overmant,

Oit een haastig woort ontvallen,

Tot mijn nadeel en verdriet,

Dat meent gy soo qualik niet.

16.

Gy siet eindlik, dat Godts eere,

En de stichting van sijn Kerck,

Zijn het eenig oogemerk

Van al wat ik oit beweere.

	Soo 'k niet wat van u verdroeg,

'k Hadd' u nimmer lief genoeg.

17.

Liefde dekt ook, sonder klagen,

Allerlei gebreken toe.

	Liefde neemt het al in 't goe.

Liefde kan veel lasten dragen.

Liefde siet soo weinig leer,

Dats' ook roet, als suiker, eet.

18.

Kond ik schoon met Engle-talen 

Tot u spreken, wat waar dat,

Soo 'k geen liefd' in 't hert en hadt ?

'k Waar als klinkende metalen,

Of een schel, slechts hel en hol;

Veel gerucht en weynich wol.

19.

'k Wil voortaan u steets beminnen,

Hoe gy 't immer met my maakt.

Soo der een sijn liefde staakt,

Dien wil ick met wel doen winnen.

Hoe men 't ook met my aan gaat, 

Ik vergelde goet voor quaat.

20.

Soud ik Eibergs nadeel soeken ? 

Neen. Veel liever en veel eer

Wil ik Eiberghs roem en eer,

Met mijn Dichten, met mijn Boeken,

Soo verbreiden over-al,

Datter elk van weten sal.

21.

Daar men noit van Eiberg droomde,

Noch eens wist, of hier of daar

Eiberg in de Werelt waar,

En of daar de Berkel stroomde,

Wordt nu alles, voor en naar,

Door mijn Boekjes, openbaar.

22.

Soo blijft noch, na hondert jaren,

Al soo wel als nu ter tijt,

Eibergs name wijdt en zijdt,

Als wy lang zijn heen gevaren	

	Daar men haast vergeten is,

Heuglik in gedachtenis.

23.

Noit ben ik soo seer verlegen,

Als, wanneer ik vrees', dat gy

Iet verkeerts gevoelt van my;

Noit soo vroolijck daarentegen,

	Dan, als gy, na liefdens aart,

Alles recht en wel verklaart.

24.

Laat ons soo malkander lieven,

Dat geen ramp of tegenheit

Onse liefd' oit weder scheidt.

Denkt eens, doe 'k mijn Liefde-brieven

U, in d'oorlogs-tijt, toe sondt,

Hoe 't met u en my doe stondt.

25.

Laat uw Godtsvrucht noit vermindren.

	'k Hebb' op aarden geen vermaak,

Welk my soo aan 't herte raak,

Als dat gy, mijn lieve kindren,

Gaat op waarheits effen straat,

	't Goede doet, en 't quade laat.

26.

Leeft voor-al in vreed' en liefde,

En de Godt van liefd' en vree

Is en blijft u altijt mee.

Al wat oit uw herten kliefde

Of verdeelde van malkaar,

Dat vergeeft doch d'eene d'aar. 

27.

Sa, vervult mijn blijdschap immer, 

Dat gy, sonder arg of schijn,

T'samen eens gesint meugt zijn.

Breekt niet daar ik bouw en timmer.

Onvree doodt, vernielt en breekt, 

Wat de Vrede baart en queekt.

28.

Woont hier d'een soo dicht by d'ander

Deur by deur, aan eene straat,

Woont ook, sonder twist of haat, 

Soo door liefde by malkander.

Zijt een hert en een gemoet.

O ! dan is 't soo goet en soet.

29.

Soudt gy niet na eendragt haken ?

't Vaandel, dat de Burger-jeugt

Langs de straet hier swaeit met vreugt,

Segt, dat Eendragt magt kan maken.

't Staat 'er in gemaalt met gout.

Siet dan, dat gy Eendragt hout.

30.

Maar dat Jesus Vree baniere,

Die all' onvree heel ontsegt,

Onder ons is opgerecht,

Leert in allerlei maniere,

Dat elk, achter hem, voortaan

Op het vrede-padt moet gaan.

31.

Noit of selden vind' ik twisten

By de huis-lien om ons heen:

Elk is met het sijn te vreen,

Sonder nijdt, of strijdt, of listen.

Dat het hier dan ook soo ga

	Soekt de vreed' en jaagtse na.

32.

Hoedt u, dat der huis-lien yver

U den prijs niet af en winn'.

Wakker, Burgers, stelt u in.

Gy behoeft geen straffe drijver,

Soo gy u voortaan door my

Willig leiden laat, als sy.

33.

Soo sy na de Kerk toe vlieden

Voor- en achter-middag weer,

Denkt, het moet te eer en meer,

Soo na-by, van u geschieden.

Die de Kerke woont op 't naast,

Kom'er doch niet allerlaatst.

34.

Draagt u steeds als Hemel-borgers,

Waarde Borgers deser plaats.

	Soo geeft gy veel vreugts en baats

Aan het werk uws Ziel-besorgers,

Die uw wegen Hemelwaarts

	Tracht te stieren van dit aardtsch.

35.

Sticht geduerig d'een den and'ren.

Strijdt voor Sions Borgery.

Bidt met allen ernst voor my,

Voor u selfs en voor malkand'ren. 

Soo wordt ghy, voor Jesus throon,

Eens mijn vreucht, mijn roem en kroon.



  -->

Aan onse Gemeinte in de buerte van Olden-Eiberg.

Man kan 't singen op de wijse; Waarom soud ik met vermaken &c. Siet onse Gesangen, fol. 86.

1.

OLden Eyberg, wie kan weten, 

Of gy soo misschien meugt heten,

Om dat gy Oud Eiberg zijt,

En dien naam hebt nagelaten,

Als 't gebouw van kerk en straten

Nieuws geset wierd aan uw zijdt.

2.

Siet, gy hebt en houdt dien name.

Hebt de daat ook, en houdt t'same.

D'oud en eerste liefde steeds, 

Die by jongen en by ouden

Al te seer is aan 't verkouden, 

Ja schier uitgebluscht alreeds.

3.

Dat noit onder u verouwe

't Oudt gebodt van liefd' en trouwe,

Ons door Jesus leer en wet 

En sijn voorbeelt soo gegeven,

Dat het nu en al ons' leven,

Is en blijft een nieuw geset. 

4.

Olden-Eiberg, u bemin ik.

In u lieve buerte win ik,

	En uw yver neemt al toe,

T'saam by ouden en by jongen.

(Godt zy daar voor lof gesongen.)

Wordt hier van doch nimmer moe.

5.

Is uw kerk-gank na gelegen,

Langs vermakelijcke wegen,

Hardt en effen als een deel,

Wilt hem dan met vreugt passeeren.

Laat u noit daar van afweren,

Door yet anders dat u streel.

6.

Sulck een wegh moet u doen haken,

Om oock slecht en recht te maken

's Heeren wegh, en sijne paan,

Dat de Koninck aller eeren

Tot u herten in mag keeren

Sonder haast weer door te gaan.

7.

Siet gy dan de Sonnen straalen,

Uit den oosten voor u pralen,

(Eerse zuidwaarts klimt in top)

Als een Bruidgom uit sijn kamer;

Denckt daar by: veel aangenamer

	Gaat de Heil-Son voor ons op.

8.

Siet gy voort den Berkel vlieten,

En u sterk te moete schieten,

Dat u dan te binne koom,

Hoe gy oock alsoo, met hoopen,

Godt door yver aan moet loopen,

Als een stercke water-stroom.

9.

Merckt op, hoe die suivere beke

Onophoudelik houdt haar streke,

Sonder dat s'oit rugwaarts keer,

Soo moet gy ook noit beswijken,

Noch van Godt te rugge wijken,

Of beweegt zijn gins en weer.

10.

Hoort wat Christus Dienaars seggen, 

Om 't, met heylig overleggen,

Te bewaaren, als Mary,

Sijn aandacht'ge kuysche Moeder,

Dat het u tot zielen voeder 

Ter bestemder tijt gedy.

11.

Wederhaalt malkaar, al gaande, 

Waar de Leeraer toe vermaande, 

Wat hy strafte, wat hy prees,

Waar hy trooste, waar hy dreigde,

Waar hy alles heenen neigde,

Wat hy allersterckst bewees.

12.

Wordt door 't ongemack niet droever,

Als u, op den hoogen oever

Dan de wint om d' ooren blaast,

Hoedt u slechts, dat al dat fraaje

U daar niet uit 't hooft en waaje

En in wint verdwijn te haast.

13.

Noch bescheid' ik en bedinge,

Als ik in uw buerte singe,

En met vraagjes onderricht,

Komt dan lieflik by malkander,

Dat gy d' een soo wel als d' ander

	In 't geselschap wordt gesticht.

14.

Sit dan niet gelijck versuften:

Nadert, uit uw beide klusten

Van de recht' en slinker zy,

Daar wy zijn in huis gekomen,

Of in schaduw van de boomen

Nedersitten op een ry.

15.

'T Brengt genoegen en gewin toe.

Heeft'er jemant noch geen sin toe,

Leidt dien ook al soetjens aan,

Dat hy 't eens kom sien en hooren.

'T Sal misschien hem soo bekooren,

	Dat hy meermaals mee wil gaan.

16.

Lieve, doet het, met u allen,

Niet om my slechts te gevallen,

Maer meest om uw eigen best,

Niet uit vrees, of als gedwongen,

Maer door liefde sterk gedrongen,

En vrywillig aangeprest.

17.

'k Sal, met u aldus te leeren,

Niemants gelt of goet begeeren.

'k Soek het uwe niet, maar u.

'k Stell het aan uw eigen oordeel.

Soek ik oit van u mijn voordeel,

Blijft van my vry altijt schuw.

18.

'k Hebb' meer yver en verlangen 

Om te geven dan t'ontfangen,

Mits my sulcks veel saalger is.

Maar ick sal geduerig haken

Om uw zielen rijk te maken, 

Soo ik gout en silver miss'.

19.

Olden Eiberg, neemt in't goede

Wat ik, oprecht van gemoede,

En uit liefde, voor u doe.

Soo gy, na mijn wel-behagen,

My wat goets weer toe wilt dragen, 

Draagt my weder-liefde toe.



  -->

Aan onse Gemeinte in de buerte genaemt den Holterhoek.

Op de wijse; Dus in onsen Godt verblijdt. Of; wel op, wel op, ik ga ter jagt.

1.

HOlterhoek, hoe klein gy zijt,

Gy maakt my al mee verblijdt,

Als gy nadert,

En vergadert,

Daar ik in uw buerte maar

Kom besoeken d'een of d'aar.

2.

Schoon gy ook maer, met u all',

Twee of drie waart in getal,

'k Gaaf u eere,

Mits de Heere 

Selfs tot twee of drie alleen

Geern' in 't midden wenscht te treen.

3.

Of gy, in geringe staat,

Dus eenvoudig henen gaat,

'k Acht u echter

Niet te slechter,

Mits ik my sorgvuldich wacht 

Dat ik noit het klein veracht.

4.

'k Sing u mee een Liedtje toe,

Als ik d'ander buerten doe.

Holterhoekje,

Neemt dit Boekje,

Vol van geestelijck gesank,

Door my selfs gemaeckt, in dank.

5.

Laat het noit weer van u gaan.

Kont gy 't selve niet verstaan,

Of niet lesen;

't Sal doch wesen

Tot bewijs aan ieder-een,

Hoe 'k u hertlik min en meen,

6.

Wat gy selve niet en vat,

Sal de Jeugt uit onse Stadt

U wel seggen,

En uitleggen,

Soo gy my en haer besoek

Geern' hebt in den Holterhoek.

7.

Schoon uw buert de kleinste zy,

't Komt uit ander buerten by,

En vermeert u.

Elk begeert u

Tot geselschap aan zijn zijdt.

Maakt de plaats vry ruim en wijdt.

8.

't Is een lust om aan te sien,

Hoes', in menigt, tot u vlien.

Stoelen, banken,

Leeders, planken,

En al sulk gezeet wordt dan

In der haast soo vol als 't kan.

9.

Komen wy aldus tot u,

Weest dan ook van ons niet schuw;

Komt tot d'andren

Met malkandren,

Wordt maar ergens hier ontrent

Ons by-een-komst u bekent.

10.

Maar maakt boven-al uw werk

Van te komen in de Kerk.

Loopt niet verder,

Want uw herder

Wijst u aan, waar Jesus weidt, 

En waar hy sijn kudde leidt.

11.

Jesus roept u met sijn stem: 

Hoort gy die, en volgt gy hem,

Dus genegen,

Op sijn wegen,

Soo en gaet gy nimmer mis, 

Noch verdwaalt in duisternis 

12.

Blijft door liefde t'saam gevoegt, 

En met Christus vergenoegt;

Wilt hem kennen, 

En na-rennen.

's Levens woort heeft Hy alleen:

Waar soudt gy dan anders heen ?

13.

Hoopt op Hem, en loopt om prijs.

Soekt hem niet om d'aardsche spijs,

Hy wil geven

Spijs ten leven,

Ja is selfs het levend broot,

Dat ons vry maakt van den doot.

14.

Wat de werelt hoog weerdeert

Schijnt te klein voor uw begeert'.

Christum winnen

En beminnen

Is het allerhoogste goet,

Daar men sterk na trachten moet.

15.

Wilt gy rijk zijn en geacht

Boven alle staat en macht,

Daar de menschen

Hier na wenschen,

Acht al 't aardsch' als drek en slijk,

En staat na Godts Koninkrijk.

16.

Denkt, dat Godt en wijse lien

Op uitwend'ge glans niet sien.

Elk rechtveerdig

Is meer weerdig

Dan sijn naasten, die te hoog

Door sijn waan en trotsheit vloog.

17.

'k Hou my selfs op 't hoogst vereert,

Als ik met u ben verneert,

En wy t'samen

Iet beramen,

Daar Godts lof en heerlikheit 

Lieflijk door wordt uitgebreidt.

18.

'k Wandel niet in iet, dat my 

Al te groot en wonder zy.

U te stichten, 

T'onderrichten,

Of te troosten, met Godts woort,

Is de vreucht, die my bekoort.

19.

Dat een aar verheven schijn,

Ik wil met u nederig zijn,

Liever singen

Met geringen,

Dan na hooge dingen staan,

Die mijn ampt niet aan en gaan.

20.

Maar leeft gy ook dus in 't kleen

Met uw eygen staat te vreen. 

't Groot en heerlijk

Schijnt begeerlijk,

Maar veel moeite, sorg, en last,

Isser in 't gemeen aan vast.

21.

Die sich na geringhe stant,

Buiten nijdt en strijdt, op 't lant,

Met genoegen,

Weet te voegen,

Isser vry wat beter aan,

Kond' hy sijn geluck verstaan.

22.

Zijt gy klein, zijt rein te saam,

En wordt groot en hoog van naam

Door uw handel

En uw wandel.

Heilige Godtvrucht'ge lien

Zijn meest heerlijk en gesien.

23.

Heiligheit is in der daat

Voor Godts huis het best cieraat.

Die vercier' u,

En Godt stier' u

Door sijn woort en Geest voortaan,

Om sijn heil'ge wegh te gaan.

24.

Soo sal ik, mijn leven lank,

Met een dankbaar lofgeklank,

Godt daar boven

Hertlik loven

Om uw yver, liefd', en deugt,

Daar gy meest my door verheugt.



  -->

Aan onse Gemeinte op 't Loo.

Men kan 't singen op de wijse; Zijt gelooft, o Godt en Heer. Siet onse Gesangen, Fol. 28.

1.

LOo, gy moet ook in den rang

Van mijn Sang,

Daar ik onse Kerspels luiden,

Elk bysonder in haar hoek,

Mee besoek,

Oost, en West, en Noord, en Zuiden.

2.

Uw genegentheit tot my 

Maakt my bly,

En ik wensch, dat gy mogt weten,

Hoe 'k uit ware liefde sucht

Na 't gehucht,

Daar gy zijt soo kleyn geseten.

3.

Zijt gy klein en slecht in 't oog:

'k Acht u hoog

En kan my met u vermaken,

Meer dan daar de werelt pronkt,

Lacht en lonkt,

Met een schijn van groote saken.

4.

't Is in waarheit al maar schijn,

En geen zijn,

Wat sich voor doet hier beneden;

Een verdwijnende vertoog

Voor ons oog,

Ydelheit der ydelheden.

5.

'k Hebb' de wereldt als een riet,

Buiten iet,

Binnen niet, lang af gekeken,

En by al, wat metter daat

Haast vergaat,

Door bevinding vergeleken.

6.

Satan vind de meeste kans,

Daar de glans

Van al 's werelts Koninkrijken,

Met haar heerlikheit, soo schoon,

Staat ten toon,

Soo wy niet wel voor ons kijken.

7.

Hierom heeft een Christen winst,

Daar hy minst

Is verlegen, hoe sijn oogen 

Van al dat bedrieglijck mooi

En getooi

Sullen werden afgetogen.

8.

Sie 'k somwijlen d'ydelheen

Van de Steen,

Dan gedenk ik, sonder jokken;

O, die op den Looschen-Brink

Nu weer gink !

Daar sou sulcks my niet verlokken.

9.

Als wy by u met gemak,

Onder 't dak

Van den blauwen hemel, singen,

Datter elk van vroolik wert,

Daar is 't hert

In den hemel best te bringen. 

10.

Hoe gelukkig waar u stant

Dus op 't lant,

Kondt gy uw geluk recht kennen,

En met Godt maer ommegaan, 

Om voortaan

Meer en meer aan hem te wennen ! 

11.

Jesus kennen maakt ons rijk. 

Schaad' en slijk

Is daar alles by te achten.

Hier door leert gy, allereerst,

Elk om 't seerst,

Na Godts Koninckrijk te trachten.

12.

Hebt gy op geen gelt of goet,

Hoog van moet,

Als veel grooten, u te roemen,

By ootmoed'ge kennis Godts

Is den trots

Aller rijken niet te noemen.

13.

Godt voedt elk hier met sijn deel.

Is 't niet veel,

Dat hy u hier geeft ten besten,

Wat hebt gy, om u te voen,

Veel van doen ?

Kleine Vogels, kleine nesten.

14.

Wie Godt kent, en dient en eert,

Is geleert

Sich na kleine staat te voegen.

Godtsvrucht brengt het grootst gewin

Voor ons in,

Met een sonderling genoegen.

15.

Brengt gy slechts aan uwen oort

Vruchten voort,

Die geloof en boet betamen.

Soekt, met heiligheits cieraat,

't Volk van staat

Edelmoedig te beschamen.

16.

Zijt doch nimmermeer alsoo

Op het Loo,

Als de dorre doode boomen, 

Die daar op een Brink noch staan,

Daar voortaan 

Vrucht noch bladt weer aan wil komen.

17.

Maar zijt als een boom, geplant 

Aan de kant

Van den Berkel, daar ter zijden,

Die zijn vrucht, in sijn saysoen,

Frisch en groen,

Voortbrengt op bequame tijden:

18.

Hebt gy in de kerk Godts woort 

Aangehoort,

Vloeit niet door, gelijk de sluisen, 

Die gy dan weer over moet,

Daar de vloet

Nu en immer door komt bruisen.

19.

't Geen gy hebt, dat houdt wel vast. 

Jesus last

Is gemakkelik te dragen,

En sijn jock is licht en sacht,

Mits sijn kracht

Ons in alles selfs wil schragen. 

20.

Amen. Godt doe selve nu 

Dus aan u;

Hy bevestig' dit altsamen

Ja hy selve doe alsoo

Aan het Loo,

Als wy van hem bidden. Amen.



  -->

Aan onse Gemeinte in Hupsel.

Men kan 't singen op de wijse, Laet een ander klagen, kreunen. Siet onse Gesangen, Fol. 148.

1.

HUpsel, houdt u hups en cierlijk,

	Dat gy, om uw hupsche deugt,

Waarlik hupsel heeten meugt.

Draagt u zedig en manierlik,

Dat elk-een uw hupscheit roem,

En van hups u hupsel noem.

2.

Gaat geduerig hups te kerken.

Nergens is 't soo hups, als daar.

Daar sal elk in 't openbaar

Sien uw goed' en hupsche wercken;

En Godt krijgt'er dies te meer

T'saam van u en andren, eer.

3.

Moet uw kerk-gank vlak door 't velt zijn

Dat men woest en eensaam siet,

Hebt daar in doch geen verdriet:

Want daar kont gy best verselt zijn

Met den lieven Godt in 't stil,

Na uws herten wensch en wil.

Daar kont gy u best bereiden

Met gebeden en gesmeek, 

Dat gy doch niet uit de preek

Sonder voordeel weer meugt scheiden.

Wat al hulp geeft Eensaamheit,

Als se wel wordt aangeleit ?

5.

Dies te vyer'ger en te vryer

Kan men bidden op een oort, 

Daar geen mensch ons siet of hoort;

En hoe vrijer dan, hoe blijer.

Bruykt gy woorden of gebaar, 

Niemant en bespot die daar.

6.

Jesus selfs socht hier beneden  

Dickwils sulk een vrije stee,

En heeft in Gethsemane,

Eensaam, allersterkst gebeden.

Eensaamheit geeft geen verdriet, 

Daar men 't hert voor Godt uit giet.

7.

Of, mishaagt u 't eensaam wand'len,

Soo bescheidt of wacht malkaar, 

Om in 't vrije velt aldaar

Van wat stichtliks t'saam te handelen,

Soo als Jesus Jongren deen,

Daar hy self quam by haar treen.

8.

Woont gy schoon wat van de Kerk af,

Schikt het, dat gy op uw tijt

's Achtermiddags daar weer zijt.

Maakt'er slechts gewoont en werk af,

Om u van uw disch te spoen,

	En met hemels kost te voen.

9.

Dan sal 't u gemakklik vallen

Wat een aar met moeite doet.

Arbeidt wordt door lust versoet;

En om 't beste deel van allen,

Schoon 't een dwaas niet agt noch kent,

Mag wel vlijt zijn aangewendt.

10.

't Is mijn vreugt en wel-behagen,

Dat ik somtijts u besoek,

Hupsel, in u hupsche hoek,

En sal nimmermeer vertragen,

Waar ik immer met het mijn

U voortaan te dienst kan zijn.

11.

Schoon ik, als de dagen korten,

En de wegh wort vuil en nat,

Kout en windig, weeck en gladt,

Mijne bykomst op moet schorten,

't Schort dan aan mijn liefde niet,

Maar aan tijt, gelijk gy siet.

12.

Eer ik op den dag des Heeren

	Mijn gesette taak en werk

Afgedaan hebb' in de kerk,

Siet men meest den dag passeren.

Soo 'k dan elders noch verschijn,

't Moet niet al te verre zijn.

13.

Of ik selfs wel, sonder schroomen,

Tegen weer en wint kan staan,

En door dik en dun wil gaan,

Om aldaer by u te komen,

Mijn geselschap schroomt'er voor,

En het kander soo niet door.

14.

't Vreest voor al voor 't overvallen

Van des avond, mits de tijt

Ons al stillekens ontglijdt,

Als hy met een soet gevallen

Dus in Hupzel wordt besteedt.

't Wordt dan duyster eer men 't weet.

15.

Maar zoo 'k somtijts hier of ginder

Meermaels dan in Hupsel kom,

Mijne liefd' en is daarom

Tot u allen niet te minder.

Komt de zoete tijt weer aan,

Dan moet gy voor andren gaan.

16.

Denkt'et vry, dat mijn verlangen 

Na u allen grooter zy

Dan het uw oit is na my.

Voelt g' uw hert aan my te hangen,

't Mijne hangt aan u ook weer,

En misschien al vry wat meer.

17.

Kan mijn komst u oit verblijden,

Komt, als d'ander buerten doen,

Dan ook vaardig tot my spoen,

En vloeit toe van allen zijden,

Dat wy t'samen vroolijck zijn,

Ik door 't uw', en gy door 't mijn.

18.

Neemt mijn Boekjes t'saam in dank aan.

Isser onder u een man,

Die daar uit iet lesen kan,

Schikt u by hem op de bank aan,

	En hoort toe; of singt te saam,

Zijt gy daar toe ook bequaam.

19.

Of men juist geen fraye stem heeft,

't Komt daar op by Godt niet aan,

	Die het herte kan verstaan,

Dat de meeste kracht en klem heeft.

Doet uw beste by malkaar,

Met het een gesank op 't aar.

20.

Laat het, als een regen, druppen

Op uw zielen allermeest.

't Hert, ontsteken door Godts Geest,

Sal my ook in Hupsel huppen,

En opspringen van geneugt.

Wel bekom' ons dese vreugt.

