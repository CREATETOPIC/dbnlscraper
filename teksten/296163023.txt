

Gedwongen vriendt.

Eerste bedryf.

Eerste tooneel.

Verbeeld een Buitenhof.

Astolfo, met Pinabel en Klarin, met een Leer, in de Nacht uit.

Astolfo.

NU Febus, 't glansryklicht, zyn glinsterende straalen,

Alleen my te geval, weêr in het West doet daalen

Veel eerder als hy plag, verryst myn Morgen-zon

In deze duist're nacht. Myn lief Lusinda, kon

Dit Lichaam, nu mijn Ziel, die al tot u gevlooden

Is, volgen; ik had nu dees valreep niet van nooden.

Myn ziel geniet veel vreugt, maar 't lichaam niet dan pyn,

Om dat het meê de vreugt niet mag deelachtig zyn,

Die staag myn ziel gevoelt. Komt trappen, schoort dees leden,

't Is nu de rechte tydt, en voert my, op dat heden

Myn lyf en ziel geniet de lang-gewenste vreugt.

Of zoo ge zyt te zwak, dat gy niet dulden meugt

De hette van myn Min, en vreest gy u te zengen?

Zoo zal ik Rots op Rots en Berg op Bergen brengen;

En klimmen moedig op tot daar myn zon nu schynt

Met heerelykeglans. Apollo vry verdwynt,

Wanneer gy ons zoo ziet, en wend uw goude waagen;

Want uw geschildert vuur zou 't branden niet verdragen

Van my, 'k laat staan myn Lief; hoe! Dafne die verwon

U eertydts wel door koelt; zou dan een dubble zon,

Door kracht van eenigheyt, u niet tot as verbranden?

Den naren Hemel rookt, en 's aardryks and're landen,

Die sidderen van angst; het zwarte volk verbleekt,

En weet en niet wat zon dat haar zoo heftig steekt:

Ja zelfs den Oceaan moet wederom uytbraaken

Al wat hy heeft verzwelgt, in zyn onzaadb're kaaken,

En toonen yder een zyn noyt beschoude schat.

Myn dienaar, weg van daar; of voelt gy noch niet?

Pin.

Wat?

Astol.

Dat deze plaats al brandt?

Klar.

Zou hy zich niet vergissen?

Pin.

Ay heer! 'k bid raakt me niet, myn bloet begint te zissen,

Ik bidje laat me los; want raak ik in de brandt,

'k Ben nou al ziedend' heet, zo schrookje licht jou handt.

Klar.

Ik zie de vonken al die door het aardtryk splyten.

Pin.

Ik doe myn oogen toe, de rook die mochtme byten.

Astol.

Zwyg schelm, daar is myn Lief.

Luzinda op het Balkon.

Zyt gy 't myn tweede ziel?

O Hemel! wat een vreugt! myn Afgodin! ik kniel,

Om dat gy uwe slaaf komt als Auroor beschynen,

Want door uw helder licht, doet gy zyn nacht vedwynen.

Luz.

Myn heer, van uwe komst was myn geen weet gedaan.

Dies komt hier geen Auroor, maar hier komt een Diaan,

Die met haer bleeke straal doorsnuffelt alle hoeken,

Alleen om u, haer lief, Endimion te zoeken.

Astol.

Mevrouw doet haer te kort, wanneerse zich gelykt

By 't licht der eeuw'ge maagt; hoe schoon zy staat en prykt,

Noch overtreft gy haar zelf in haar schoonste volheydt.

Luz.

Die zich te hoog verheft, dat oordeel ik voor dolheydt.

Astol.

Hoe zeydt myn liefste daar?

Luz.

Dat gy zyt die ik ben.

En ik zo veel als gy door liefdenswet.

Astol.

'k Beken

Dat gy om onze liefd' gaat eer en staat verand'ren;

Maar denk dit is een wet die zelfs stryt met malkand'ren;

Dat zulk een Koninks kindt, vol heerlykheyt, een Graaf

Haar liefd' op-off'ren komt: ja een geringe slaaf,

Niet waart haar knecht te zyn.

Luz.

De liefde volgt geen wetten;

Dies bid ik wilt die reên doch aan d'een zyde zetten,

Op dat myn Minnezucht, u niet ondankbaar scheldt.

Myn heer, waar dat men 't net van ware vrientschap stelt,

Daar knoopt de handeling ons bey derzyds lichamen.

De liefd' volendt het werk, en bint de zielen t' zamen;

En als die zyn vereent, dan is 't verlooren moeyt:

Want hoe men 't meer besnyt, hoe dat'et meerder groeyt.

Werpt myn uw leeder toe, myn Heer, ik zalze vangen, zon?

Al zou Arachne zelf, zich in 'er web verhangen.

Astol.

Zie daar myn lief, zie daar. Hebt gy 't myn zuyv're

Luz. Ja. Asto.

Wel klim dan om hoog, hoovaard'ge Phaëton.

O reukelooze; zultg' haar hette wel verdragen?

Ik bid, ay! brant me niet, beschut myn goude waagen.

Luz.

Myn lief waar vreestge voor? ben ik uw zonneschyn?

Beveelt my dan de zorg, ik zal uw voerman zyn;

Myn Phaëton en zal nu niet alleenig ryden:

Uw vreugt, dat is myn vreugt, uw lyden is myn lyden.

Komt, volg uw lievend licht, en slaa haar treeden gaa.

Asto.

O leytstar van myn ziel, ik volg u zachtjes naa.

'k En zal niet lichtelyk uyt deze Hemel vallen.

Myn leven staat nu vast.

Binnen.

Kla.

Wat mag die gek al kallen?

Heur naam is hem ontswiert, die zottebol, die maakt

Een Hemel van dees vrouw, hy zie dat niet en raakt

Een onweer uyt de lucht, dat buyten al zyn hoope,

Een donder, hagelbuy, of blixem, hem niet stroope

Van zyn verweende zon: hy gae ten Heemel, doch

Ik vrees dat dees zyn schat, zyn vreugt, zyn ziel hem noch

In 't end bedriegen zal, en wraak, en weerwraak wekken.

Gemeenlyk ziet men ook dat wyfs verwyfde gekken,

Haar dwase handeling zeer schimpig wordt beloont,

En op zyn Acteons met Hoorenen gekroont.

Pin.

Al deze reên, Klarin, die acht ik maar voor boersheyt:

'k Verwonder my op 't hoogst, dat u zo de jaloersheydt

Van gistren heeft verblindt. ô zot! ô breynloos hooft!

O harssenvat vol wint! wantrouwige, hoe rooft

En steelt gy onbeschaamt al d'eer der vrome vrouwen:

Jaloerse, zie, ik kan u niet veel beter houwen

Als een bevreesde dief, die voor een schaduw wykt.

Kla.

't Is my al even eens waar gy my by gelykt.

'k Wou dat de Graaf maar kwam, zo moest ik eens gaan wandelen,

En zien of deeze zaak, daar wy nu t'zaam van handelen,

Ook in der daat zo is. 'k Weet dat gy het gebrek

Van Flavia niet ziet, door dien gy als een gek,

Verblint in liefde, zoekt haar Zuster te behaagen.

'k Zie aan de tanden wel, wat hair de Wolven draagen.

Pin.

Wist ik dat deeze zot wat lang vertoeven zou,

Klarin, 'k ging met u heen om eens te zien: 'k vertrou

Dat ik de Bullebak van uw' jalourse zinnen

Haast op dee: ô gy nar, gy laf hart in het minnen.

Kla.

Maar Pinabel; gewis het waar een stout bestaan,

Dat wy vertrokken; doch laat ons maar hene gaan:

Want als een minnaar met zyn minlyke gedachten

Vast bezig is, vergeet zich zelven; en de krachten

Der tegenwoordigheyt benemen hem 't verstant.

Eer dat myn Heer bedaart, zijn wy weer by der hant.

Pin.

De plaats is een zaam en gevaarlyk, 't staat te schroomen,

Dat zo men hem verlaat, of hy niet licht mogt koomen

In eenig ongeval: gewis het waar my leet,

Zo hem zulks overkwam.

Klarin.

Hoor Pinabel, ik weet

Als dat 'er weinigzyn die vrientschap zullen toonen,

't En zy met groot profyt, of wel te deeg te loonen:

Zult gy de vroomste zyn?

Pinabel.

O neen, in 't minste deel.

Die zot is of jalours, die acht ik eeven veel.

Wel aan Klarin, laat ons van stonden aan vertrekken,

En zien of men 't geheym uws kwelling kan ontdekken.

Twede tooneel.

Turbino, Leonizio, Fulgentio.

Tur.

Wel op! gedachten, komt, (al liet ik u alleen

By die myn hart bemint) ay! komt vliegt daatlyk heen,

En bootschap aan myn ziel, hoe dat ik nu de zeegen

Bekomen heb: en zegt, Lizaura is geneegen

Tot weerliefd'. Ay! gaat heen, en deelt haar dit ook mee,

Dat zy my niet veracht, gelyk zy eertyts dee;

Maar myn getrouwe min met weer-min komt belonen:

Tot teken van Triomf, zal ik dees' hairen kroonen

Met blad'ren van Laurier; om dat ik heb ontzielt,

Dat hard versteende hart, en heure trotsver nielt.

'k Ben van de doot verwekt, 'k begin nu weer te leeven;

Want myn Lizaura heeft my 't leven weer gegeven:

O Hemel! wat een vreugt! ô lang gewenste tyt!

Leo.

Myn Heer, is 't wel gelukt? uw' Hoogheyt schynt verblyt.

Tur.

Ja Leonizio, indien ik kwam te erven

Door luk, of ongeluk, door leven of door sterven,

De Kroon van deezen dag; 'k verzeeker u, ik zou

Een schoon, en waardig hooft van een beleefde Vrou,

Vry meer als Koninklyk, met dat juweel vercieren:

'k Ging droevig na haar toe: nu 'k weder kom, nu swieren

Myn zinnen, ziel, en lyf in volle blytschap: en

By zo ver dat de vreugt verlooren waar, 'k beken

Men zocht dan waar men zocht, men zoudze nergens vinden

Dan hier: geen groter vreugt voor die, die oit beminden,

Dan dat hy wort gelieft van die hem heeft gehaat;

En wedermin geniet, in plaats van trots en smaat.

Gelukkig is die man, die zich zo heeft gekweten,

Dat hy zyn zegen krygt uyt handen van 't vergeten.

Ful.

Zyn Hoogheyt die de praal des gantsen Aertboôms is,

Zou die van iemant zyn vergeten? Neen! gewis,

Myn Heer, dat kan niet zyn, 't stryt tegens alle reden.

Tur.

De liefd', Fulgentio, bestaat uyt d'Edelheden,

Of hoogen af komst niet; maar uyt genegentheyt;

En buyten die is 't niet. Nu 'k heb ter neêr geleyt

Detrotsheyt van myn Lief, nu eynden myn verdrieten.

Leo.

'k Wens dat gy deze vreugt veel jaren meugt genieten.

Tur.

Kent gy die ik bemin?

Leo.

Ja, z'is de schoonste niet.

Tur.

Hoe! is myn Lief niet schoon, die deze ziel gebiet?

Leo.

Myn Heer, zo 't u gelieft, 't is tyt om te vertrekken;

Dewyl de donk're nacht het aartryk komt bedekken,

Is 't niet gezont te staan in dees beswalkte lucht.

Tur.

Ik dank u voor uw' zorg. Voor my, 'k ben niet beducht:

'k Wens u goe nacht, en hoop dit weder te belonen.

Ful.

Wy zyn uw' dienaars Heer, en om dat te betonen,

Zo is het al voor u, ons leven, goet, en bloet.

bin.

Tur.

Indien dat d'oorsprong van myn liefde was gevoed

By woeste Heidenen, of in bar baarsche Landen,

Ik recht' een Altaar op, Godin, om offerhanden

Op t'off'ren voor uw beelt; en bad uw schoonheyt aan;

'k Zou voor uw god'lykheyt zelfs als uw Priester staan.

Gy zyt, ô zuyvre Vrou! myn aamtocht, ziel en leven,

Schoon dat Turbino sturf, hy zou verryzen even

Gelyk de Fenix doet, die zonder weer-gaa leeft;

Zo is de liefde meê, die in dees boezem zweeft.

De Min wort uitgebeelt heel zwak en teer van leden,

Dit keurt myn oordeel vals. De Min most van beneden,

Tot aan de navel toe, een Atlas zyn: en voort

De rest een Polifeem. Dan waar 'et als 't behoort;

Doordien men veeltyts ziet dat elk van die gezintheyt

Een Atlas is in kracht, een Polipheem in blintheyt.

Maar zagt wat wil dit zyn?

Astolfo, op het Balken.

Asto.

Klarin, zeg ik, kom voort,

En hou de ladder vast, ik heb gerucht gehoort.

Hoe, zou hier niemant zyn, dan is 't hier slecht geschapen.

Waar zyt gy Pinabel? 'k geloof de schelmen slaapen.

Tur.

Slaap ik, of is 't een droom? 'k verwonder dat ik hoor,

Hier in myn Zusters Hof een man: wel aan, 'k vermoor

En dood dien booswicht, die my dus myn eer derft krenken,

Op staande voet: maar zagt Turbin, wilt u bedenke,

Zie eerst of gy hem kent en wreekt u dan hier naar.

Als 't u belieft; de leer is vast.

Astolfo.

Met groot gevaar

Verkoopt de min zyn lust.

Turbino.

Zal ik hem voort doorsteken?

Asto.

Klarin kom kryg de leer, en volg.

bin.

Tur.

Hy is geweken.

O eerelozen fiel, gy zult my niet ontvliên,

'k Zweer by dit edel bloet! heb ik ook wel gezien?

Zou 't wel een schaduw zyn? ik laat de leer hier blyven,

En volg 'em op het spoor. Ik zal dien schelm ontlyven,

Indien hy 't niet ontvlucht, dat ik myn eer bewaar:

Op dat men my niet scheld voor zusters koppelaar:

Doch 't is een kleyne schand, dat ik die hield de voeten

Die gy de handen geeft, wanneer hy u komt groeten.

Derde tooneel.

Pinabel, Klarin.

Pinabel.

Klarin ik ben benaut, wy komen veel te spaa.

O myn! ik ben zo bang, ik vrees voor ongenaa.

Kla.

Wy hebben nu geen noot, ik zie de leer noch hangen,

De Graaf die is 'er noch.

Pinabel.

'k Begin weer moet t'ontfangen,

Myn bloet ontzonkme heel.

Klarin.

Nu schep ik weer wat aâm,

'k Waar schier myn leven kwyt.

Pinabel.

O leer! hoe aangenaam

Zyt gy by Pinabel, kom laat ikje eens kussen,

Jy bent myn heyligdom; maar holla, ondertusschen

Myn dunkt den dag die ryst.

Klarin.

Dat 's meer als al te waar,

De lucht die scheyt, hier Pinabel, zie daar,

Daar ryst de morgen-zon.

Pinabel.

Maar zou'et zeker dagen?

Kla.

De Leeuwerk zeyt'et je, wat hoefje 't my te vragen.

Pin.

'k Hoor de Patryzen noch, en dan is 't immers nacht.

'k Loof dat ons heerschap slaapt, om dat hy zo lang wacht;

Wel kon dien eezelskop de leer niet eerst ophaalen

Eer dat 'et iemant ziet: Wat staaje daar te draalen,

Kom hellepme Klarin, trek lustig, zo, wat zo;

Ik hoor al volk in 't Hof, kom haastje wat.

Turbino.

O! ô!

Wat voor een wond're vont is dit van dolle liefde?

Ik ken dien schellem, nu den Hemel dit beliefde

Dat ik hem aantrof, en hy wiert my nau gewaar,

Of viel me vreeslyk aan, ik liet myn mantel daar,

En ben hem zo ontvlucht, op dat hy my niet kende.

Daar gins verloor ik hem.

Klarin.

O jammer, ô elende,

Zie ginder komt de Prins.

Pinabel.

't Is hier geen tyt te staan.

bin.

Tuk.

Staa, schelmen, zeg ik u. hoe! wil men ons verraân?

Daar viel iets, 'k moet eens zien wat datse daar vergaten:

Het is de zelfde leer, die ik hier heb gelaten.

'k Loof, dat 't Braven zyn, en dienaars van de Graaf;

Astolf 'k heb u gekent, maakt gy, ondankb're slaaf,

Myn on-eer openbaar? vervloekte snoode trappen,

Waar op dat d'oneer zo dorst zonder schaamte stappen,

Tot in den Hemel van myn eer! ô stegel reep,

Waar door dien eeren-dief, met een vervloekte greep

Den toren van myn lof, en Adel kwam beroven!

O trappen! die myn eer en aanzien komt verdooven:

Want door u rees myn schand, door u verzonk myn eer:

De schelmery klom op, de hoogmoet daalde neer

Langs uwe treden. Hoe dorst gy myn eer zo krenken?

Weg, galgmoordresse, weg: Astolf die mag vry denken

Dat by aldien ik niet zyn zuster had bezint,

Dat hy niet leven zou; Lizauraas liefde bint

Myn wraak aan haare min, en dwingt dat ik moet wezen

Een vrient van die ik haat. Ook staat my hier te vrezen

Zo 'k hem in 't openbaar doorsteek, als dat men dan

Zal zeggen, dat de Prins, gelyk een wreet tyran,

De Graaf heeft omgebrocht: of laat ik hem verworgen

In 't hey melyk, wat is 't? zo staat me weer te zorgen,

Dat deze ruwe daat (hoewel rechtvaardig) stryt

Met de goedaardigheyt myns Vaders; maar o spyt!

Het gaa dan hoe het gaa, ik zal zyn leven korten;

Lizaura! zal ik dan uw' naaste bloet zo storten?

O neen! dat kan niet zyn, ik stel het uyt myn zin,

Ik laat 'et, schoone Vrouw, om u, en onze min.

Hola, myn dienaars, sa! ga straks myn nachtrok halen.

Kotaldo, en Rufino uit.

Kot.

Hoe! zonder mantel, Heer?

Turb.

Hy zalze duur betalen.

Die zo komt als ik kom, Kotaldo, dien verstrekt

Den Hemel voor een rok.

Kot.

Zyn Hoogheyt boert of gekt,

Hoe! armoe dwingt u niet.

Turb.

O ja, ik ben versteken,

En arm van eer en saam, tot dat ik my zal wreken.

Gaat, brengt die leder weg.

Kot.

Als 't u belieft myn Heer.

Kotaldo, binnen, en weer uit met een nachtrek.

Turb.

't Is nu zo wel, laat staan, ik zet my hier wat neêr,

En stel 't wraakgierig hart, dat wraak roept, wat geruster,

Rufin, wie steurt me daar?

Ruf.

't Is de Princes, uw' zuster.

Luzinda, met een Hoet en Rysmantel, met Euandra, en Ortenzio.

Luz.

Heer broeder wat is dit? dit ben ik ongewoon:

Van waar komt gy dus vroeg?

Tur.

Luzinda, of gy schoon

Geniet uw zoete slaap, en dat gy met de morgen,

Gelyk de zon verryst; zo ga ik met veel zorgen

Doch dikmaals ronde doen, in 't naarste van de nacht.

Hoe! wilt gy op de reys, dat gy dus onverwacht

Met hoed en mantel komt?

Luz.

Neen Heer, 'k heb voorgenomen

Gins in een tuyn te gaan, in schaduw van de bomen.

Turb.

Zo meen ik ook te doen.

Luz.

'k Loof dat u beter lust

Te slapen.

Turb.

Neen, de slaap die ben ik kwyt: de rust

Is my ontrooft door spook: myn werkende gedachten

Zyn vol swaar moedigheyt; want toen ik flus de wachten

Rontom het Hof bezocht, zag ik een vreemt gevecht

Van Wellust tegens Trouw; een zaak die zo onrecht

En onbescheyden is, als eenig mensch oyt hoorde,

Of d'aard' oyt heeft geteelt: Verraderyë boorde

Door Stoutheyt en Bedrog, door de onbevlekte muur

Van de Getrouwigheyt, en in die zelve uur

Bestormde het Kasteel, en Stad, waar in dat woonde

De Majesteyt van d'Eer die zy door trotsheyt hoonde,

En plantte haar banier tot boven op de vest

Van Reên, en Reed'lykheyt, en klimmend' in het lest

Op een vervloekteleer, brak zy de schotdeur open

Van d'Eerbaarheyt; ja, zy ontzag'er niet te lopen

In 't bolwerk zelf van d'Eer; noch door de diepe gracht

Van menschelyke schaamt; maar kreeg heel onverwacht

Door haar vervloekte leer, de Trouwigheyt gevangen,

Die zy door stout bestaan en Ontrou heeft doen hangen:

De Schaamte wiert onthooft, zelfs in 'er kamer, ja,

Des Konings Edelheyt ontzach zy niet: zo dra

En was nu d'eer, de trouw, niet tot ontzet gekomen,

Of 't duivelse verraat heeft straks de vlucht genomen,

En klom de leeder af; maar eyndelyk zo viel

Zy in 't gewelt van een Verspieder. zy behiel

Het eerloos leven noch, door dien hy haar niet kende;

En om de naam van geen Tyran te voeren, wende

Hy zyn wraakgierig arm, en gaf'er volle toom.

Luz.

Hoe! is dit een gezicht? het lykt wel eer een droom,

Die u door 't zwaare bloet in 't slaapen is verschenen:

Is dit de ronde doen? myn broeder, ay! ga henen

En trek uw kleeren aan, eer dat gy meerder droomt.

Tur.

De slaap bevangt myn geest; nu gy van 't leger koomt

Ga ik'er eerst na toe, en hier mee goede morgen.

bin.

Luz.

Wat dunkt u van zyn reên?

Euan.

Ik ben in duyzent zorgen;

Myn hart is heel ontstelt; Mevrouw ik ben bedeest.

Luz.

Een dien 't gewisse plaagt, is voor een schaâu bevreest.

Wat dunkt Ortensio?

Ort.

Ik zou schier mee wel vrezen,

Als dat uw liefd' aan hem geopenbaart moet wezen.

Ik spel u kwaat geluk. Gewis gy zyt verraân:

O leer! ô muur! ô eer! gy staat me gants niet aan.

Euan.

't Waar best, ô raatsman! dat g'u kwade raat bedekte.

Ort.

Euandra, weet gy niet, dat d'ouderdom vaak strekte

Een morge-wekker voor de jeugt, en jonkheyt.

Euan.

Maar

Uw raat verkeert in vrees.

Ort.

Hoe! wort gy niet gewaar,

Als dat een jonge spreeuw veel eerder zal verschrikken

Door 't luyden van de klok, als d'oude: nu, myn mikken

Strekt tot waarschuwing, niet tot vrees; Princes hier mee

Waarschuw ik u noch eens, zie voor u, wyl alree

Uw min nu kenbaar is, dat gy doch zoekt te bergen

Ons leven, en uw' eer.

Luz.

Ortenzio, uw' vergen

Acht ik voor redelyk; en ik bedank u zeer.

Ort.

Princes, u minste slaaf; maar dat men aan myn Heer

De Graaf, in aller yl een Boô zent, en laat weete

Dat hy wat voor zich ziet, en zich geensins vermete

Noch in een dag drie, vier, te komen in het Hof;

Zyn vryen is ondekt, de Prins die weet 'er of:

Geen ding en deed' my in myn achterdocht meer styven,

Als zyn verbloemde reên.

Luz.

Ik zal hem daadlyk schryven.

Ga haalme Pen en ink.

Einde van het Eerste Bedryf.



Tweede bedryf.

Eerste tooneel.

Verbeeld een Kamer.

Astolfo, vervolgt Klarin en Pinabel, met een blete degen, wort van Lizaura gestut.

Astolfo.

IK zeg u laat me gaan,

En laat myn arrem los.

Liz.

Zagt Broeder laat u raân.

Klar.

Mevrou, 'k bid houd' em vast.

Liz.

Ay! wil uw gramschap breken;

Astol.

Laat los, ik zal die guyts van stonden aan doorsteken.

Pin.

Gena myn Heer, gena, ay! zet uw gramschap neer.

Astol.

Verraders, schellemen, verlaat gy zo uw Heer?

Gy zult van dezen dag noch door myn handen sterven.

Liza.

Kan ik van u, voor hen, dan geen gena verwerven?

Wat hebbenze misdaan? is hunne fout zo groot?

Hebt gy krakkeel gehadt, dat zy u in de noot

Ver lieten in 't gevecht?

Astol.

Ik zal u openbaren,

't Geen ik door vrees verzweeg, hoe dat ik ben gevaren.

Kort, na myn Vaders doot, hoe! schelmen blyft gy noch?

Vertrekt uyt myn gezicht, rampzalige bedrog.

Klar.

Hy blixemt vuur en vlam, wie droes en zou niet schromen?

Binnen.

Astol.

Kort na myn Vaders doot ben ik tot Praag gekomen,

In het Boheemsche Hof, daar ik, zo yder weet,

Verzien van eer en staat, en heerelyk gekleet

My ophiel vol van moed; want zynde vry wat jonger

Als nu, kreeg ik de naam van d'opgeblazen Onger,

Om dat ik over al in steekspel, of gevecht,

Noit wou de minste zyn, 'k hiel staande (doch met regt)

Dat men geen schoonder vrou ter werelt oit zou vinden,

Als d'Ongerse Princes, d'uytmuntende Luzinde:

Dit hiel ik lange tyd met speer, en degen stant.

'k En gaf nooit een'ge prys aan Juffer van dat Landt:

Dit speet 't Boheemze bloer, en haren trotsen Adel.

Men poogde my met macht te werpen uyt de Zadel:

Doch arbeyt te vergeefs, ik vreesde stoot noch slag,

Maar overwon hen al. Nu op een zeekre dag,

Wierd ik ten dans genood van twee voorname Heeren,

Daar men in plaats van eer, my schand'lyk ging onteeren:

Want een Aurelio, een neef des Koninks, kwam

Gelyk een woedend beest, en ziende fel en gram,

Een tyt lang op my aan, is daar na uytgeborsten

Met deze reên, en sprak: gy die de Beemze Vorsten,

Ja al den Adel door uw trotsheyt schimpt en hoont,

En hunne weldaân, met ondankbaarheên beloont;

Dat gy geen Ridder zyt, maar een verwyfde suffert,

Dat blykt, mits gy versmaat ons Adelyk gejuffert,

Als of 'er geen zo schoon, Schelm, als Luzinda zyn,

Die gy uw' pryzen schenkt; ik zwol van gramschap, myn

Ontstelt gemoet liet hem toen niet een woort meer spreken:

Maar heb dien lasteraar van stonden aan doorsteken,

En noch twe drie gekwest: ik sprong voort op myn paart:

Ter nauwer noot ontvlucht, ben ik met snelle vaart

Uit het Boheemse Ryk, in Ongeren gekomen:

Luzinda, de Princes, lang van te voor vernomen,

Door 't vliegende gerucht, hoe ik haar eer ophiel:

Met groote dankbaarheyt, kwam dees verheve Ziel,

Aan my, haar minste slaaf, haar weldaad weêr betonen,

En heeft myn trouwe min met weer-min willen lonen.

't Is waar, ik styg te hoog, en min heel onbedacht

Een die meer is als ik. Nu in verleden nacht

Verzelschapt met myn knechts, heb ik my onderwonden

Te klimmen in 'er Hof, waar door ik ben geschonden:

Want horende gerucht, riep ik van boven af,

Myn dienaars houd de leer; waar op dat hem begaf

Een man, my onbekent, en heeft de leer gehouwen;

Doch als ik kwam by huys, kreeg ik een kwaat vertrouwen:

'k Wou zien wie dat'et was; maar hy, die 'k noch niet ken,

Liet my zyn mantel, en ontvluchten 't: hier door ben

Ik wis verraân; myn snood' en valse dienaars beyde

Zyn trouweloos, en schelms van my, hun Heer, gescheyde;

Myn min die is ontdekt: behalven dit gevaar

Komt noch een zwaarder ramp, en al te leyde maar;

Als dat den Beemse Vorst zyn leger t'zaam doet rukken

Op d'Ongarische grens; om het verongelukken

Te wreken van zyn Neef, zo eyst hy een'ge Steên,

Die hy zyn Errif noemt; en is niet eer te vreên,

Voor dat men die aan hem tot zoen weerom zal geven:

Dees onverwachte eysch die doet heel Ong'ren beven.

Wat staatme nu te doen? Lizaura, geefme raadt:

Myn min die is ontdekt, 'k heb reeden dat ik haat

Myn schelmze dienaars, die zo eerloos my begaven.

Liz.

'k Speur aan u reên, Astolf, dat d'onlukkige slaven,

En dienaars van de min, meest zyn van eender aart.

Gy zyt geen mannen, neen, een schauw maakt u vervaart:

Een waan is mans genoeg, om vreezende gedachten

Te werken in uw breyn: hy die u heeft staan wachten

Dat is uw vrient geweest; door dien hy in de noot

U willig heeft gedient; gewis gy waart al doot

Zo het uw vyant was.

Astol.

Waar zou men zulke vrinden,

Zeg eens Lizaura, hier in deze Waerelt vinden?

O neen! ze zynder niet; want toen Sopiro sturf,

Toen sturf de vrientschap ook, en trouheyt die verdurf.

Liz.

Wie of het wezen mag? ay, dat gy hem doch kende!

Astol.

Dat was niet mogelyk, dien Edelman die wende,

En liep voort van my af.

Liz.

Zo was 't een Edelman?

Astol.

O ja, een tref'lyk Heer, daar zag ik'em voor an.

Kla.

Myn Heer, Ortenzio die zou u gaarne spreken.

Astol.

Ga, breng'em hier by my, wat zal hem nu ontbreken?

Ik vrees voor zwarigheyt.

Tweede tooneel.

Lizaura, Astolfo, Ortensio.

Ortensio.

Ort.

Na groetenis en plicht,

Sprak ik u graag een woort drie, vier, van groot gewicht.

Astol.

Lizaura blyft vry staan.

Ort.

Ik kus uw' waarde hande,

Blyft staan, ik bid blyft staan, gy doet my groote schande,

Mevrou, zo gy vertrekt: doorleest dees' Brief, myn Heer,

Terwyl ik hier wat praat.

Liz.

Ortensio zit neer.

Ort.

Mevrou ik ben niet moe.

Liz.

Hoe gaat'et al ten Hove?

Ort.

Gelyk 'et altyt plach, nu onder, dan weer bove,

Zo op en of.

Liz.

Engy, hoe vaart gy al?

Ort.

Gezond,

Om u te dienen.

Astol.

Ach! nu zakt myn hoop te gront!

Liz.

Wat zeytmen al ten Hoof? wat hebt gy nieus vernomen?

Ort.

Dat gy de schoonste zyt, die 'er is, of oyt zal komen,

En hoe'k u meer bezie, hoe gy myn moyer schynt.

Liz.

Gy maakt my heel beschaamt, Ortensio, gy pynt

En parst door uw gesprek een bloos op deze kaken:

Daar zynder meer als ik; dies wil die reden staken.

Ort.

Dat 's waar, daar zynder meer, die 'k u wel wyzen kon;

Wat is 't, ze zyn by u, als Starren by de Zon.

Liz.

Hoe vaart Florella doch?

Ort.

Wat zou die norssen droeskop;

Liz.

En nu, Lizandera?

Ort.

Dat is een bleeke moeskop;

Zy spookt terwylze leeft.

Liz.

Wat maakt Fabricia?

Ort.

Die ziet als Paters kat, ô l 't was haar eer te na,

Dat iemant met 'er sprak.

Liz.

Hoe mag het doch al weezen

Met Flavina?

Ort.

Die 's van de geeleziekt genezen.

Liz.

Hoe vaart Octavia?

Ort.

O laas! die arme vrou,

Die wort zo knobb'lig, en zo kwastig, datze nou

Staag met hantschoenen gaat; om datze an'er handen

Zo veel lykdoorens heeft, dat rekentze voor schanden.

Liz.

Nu gy 't gejuffert hebt zo aardig afgemaalt,

Verzoek ik dat gy ook van 't mansvolk wat verhaalt.

Ort.

Van die, daar kan ik u al vry wat veel verhaalen:

Ze koopen styf, en stark; aangaande het betaalen,

Dat komt wat slapjes by; ik ken'er, 't zyn myn Breurs,

Ze hebben 't al aan 't lyf, maar weinig in de beurs.

Liz.

Gy schynt ontstelt te zyn, hebt gy de Brief gelezen?

Ast.

En wel te deeg verstaan: 'k moet daat'lyk by'er wezen;

Kom, wyst me waarze is, Ortenzo, hoort gy niet?

Ort.

Z'is in'er nieuwe tuyn, gins by de watervliet.

Ast.

Wel aan, ik ga u voor, kom volgme.

Ort.

't Zal geschieden.

Liz.

Ortenzio, ik heb verscheyden Edellieden

Op een banket genoot, ik bid vergast men mee,

Op morgen, zo 't u lust.

Ort.

Uw dienaar die is ree.

Liz.

Wat doet myn Heer de Prins? gaat hy wel 's nachts uyt wand'len?

Ort.

Daar weet ik weynig of, doch nu wy daar van hand'len,

Zo gaat hy, zo me dunkt, des morgens eerst na bet.

Liz.

Hy heeft op iemant dan gewis zijn liefd' gezet.

Ort.

Dat 's waar.

Liz.

Wie of hy mint?

Ort.

Die zoete Venusjanker

Bemint een schoone vrou, die niet een haartje blanker,

Of moyer is, alsgy.

Liz.

Ortenzio, is 't waar?

Ort.

'k Ben zyn geheyme raat, en meester Koppelaar:

Mevrou ik weet'er of.

Liz.

Wie is 't?

Ort.

Wie zou het wezen,

Als uw Genaade zelfs, gy zyt zyn uytgelezen.

Liz.

Ja, zeytmen dat ten hoof? zo hebbenze gemist.

Ort.

De Starren zeggen 't mee, 'k ben een Astrologist:

Altoos een stuk daar van. Mevrou nu ondertussen

Wens ik u lytzaamheyt, tot dat gy zo veel kussen

Van die u mint geniet, als starren aan de lucht.

Bin.

Liz.

Ortenzio, vaar wel. Waar voor ben ik beducht?

't Schaat u in 't minste niet, ô eedele gedachten!

Al is uw liefd' ontdekt, wie zal u doch verachten?

Nu dat Turbino is gebieder van uw Ziel;

Ik min, en wort bemint, myn steege trotsheyt viel,

Op 't onverzienst ter neêr, myn wreetheyt is verwonnen.

'k Dee als een wyze maagt; want eer ik heb begonnen

Te lieven, zach ik eerst of hy my had bezint

Met een oprecht gemoet, 't welk ik oprecht bevint:

O welgebooren Prins, gy mint my als uw leven,

Zo lang ik aassem schep, zal ik u niet begeven.

Derde tooneel.

Verbeeld een Hofzaal.

Den Koning Rozimondo, met Lenato, en al 't Hofgezin.

Rozimondo.

ZO is den oorlog nu dan 't eenemaal gedemt?

Len.

O ja, genaad'ge Heer, Arnoldo heeft bestemt

Als Veltheer uyt uw naam, tot yders groot genoegen,

Een vast en bond'ge vree; en heeft in zulker voegen,

Gelyk u Majesteyt zal zien in deze Brief,

't Verdrag bevestigt.

Roz.

Wel, devreed' is my ook lief,

En 't geen den Hartog schryft, hoe hy zich droeg in 't sluyten,

Is heel wel na myn zin: de Veltheer gaat niet buyten

't Bestek, 't geen ons den Raad heeft raatzaam voorgestelt,

Zes Steden zalmen my, zo 't eerste punt vermelt,

Die hy my afnam, weer bestellen in myn handen;

Hy wil dat men die geen, die tegens Ong'ren spanden,

Weer in Genade neemt, verzoekt voorts tot besluyt,

En knoop van vaste vreê, myn dochter tot zyn bruyt.

Len.

Hy eyst rechtvaardig Heer. Uw' dochter schynt geschapen

Te wezen voor dien Vorst, en Helt, die in het wapen,

En in recht vaar digheyt nu zonder weerga leeft.

Roz.

Lenato, 'k vind geraân datmen Luzinda geeft

Aan hem ten huwelyk: Voorts heeft hy ook geschreven,

Datmen hem in zyn handt den Graaf Astolf zal geven.

't Schynt dat hy om zyn Neef noch dapper is gestoort.

Len.

't Is reên, Astolf die heeft hem schandelyk vermoort.

Roz.

't Dunkt my een wrede daat. Zegt gy dat ik zal geven

De Graaf in 's Konings hant? zo is hy om het leven:

Doch, om de rust van 't Ryk, zo zal het nodig zyn

Dat men hem overgeef. Den Koning is nu myn

Verbonde vrient, en zoon: Astolf my vreemt. Ga heene

Verzeker hem terstont. Lenato, zeg met eene

Aan Prins Turbino, dat hy daad'lyk hier verschynt.

De vree verheft haar hooft, en d'Onvree die verdwynt.

Maar zagt, blyfthier by my, ik zie myn zoon daar komen.

Turbino uit.

Tur.

Lang leef zyn Majesteyt: heyl op uw voorgenomen,

En lang gewenste vree: Hoe luyt 't verdrag myn Heer?

Gedyt 'et ons tot eer, of schant?

Roz.

Men zal ons weer

Doen hebben, schryft Arnold, al d'afgenome Steden.

Tur.

Wat is den Bheem zyn eys?

Roz.

Hy eyst, myn, zoon met reden,

Dat men hem geven zal myn dochter tot zyn vrouw.

Tur.

Uw dochter, eyst hy die?

Roz.

Turbino, wel hoe nou?

Waarom verwondert g'u?

Tur.

't Is wonder wel geraden,

En 't is ook billyk; jaa 't; O Hemel! wat een kwade,

En hels vergifte raad is dit!

Roz.

Zyt gy ontzint?

Tur.

My dunkt het geen hy zoekt, dat het een ander vint!

Den Bheem die komt te laat, zy heeft al een beminde.

Roz.

Wat zegt gy?

Tur.

Dat ik uw verdrag niet goet kan vinde,

Voor u, of voor het Ryk.

Roz.

Hoe Zoon? 't en is geen bloet,

Die by het slechte volk, of Boeren is gevoed;

't Is Theodozius, dien Eed'len Bheemzen Koning.

Tur.

Hy zy dan wie hy zy, dit strekt u geen verschoning;

Had hy myn zuster, en uw kint, verzocht in vreê,

En niet door bloet en staal, 'k zeg dat hy onrecht leê

Door zulk een weygering. ô ramp! wat vreemd edingen,

Nu smeekt hy ze u niet af, maar zoekts' u af te dwingen.

Roz.

Hoe menig Koning heeft de vreede wel gemaakt

Op diergelyke wys.

Tur.

't Is waar: ik ben geraakt

In 't binnenst' van myn hart; rampzaal'ge! moet ik wezen

Een vrient myns vyants? ach! kan liefd' my zo belezen

Dat ik als spooreloos, stry tegens recht en reên?

Is hy hier mee vernoegt, Heer Vader?

Koz.

Neen, ô neen,

Hy eyst den Graave ook.

Tur.

Wat Graaf zou men hem geven?

Roz.

Astolfo.

Tur.

Wat ik hoor! staat hy na's Graven leven?

Roz.

Hy eyst hem tot een zoen voor zyn vermoorde Neef.

Tur.

Dunkt het u Koninklyk, dat men zo overgeef

Een Vorst'lyk onderdaan? den Bheem die krenkt uw wetten,

En dwingt u als een slaaf.

Roz.

Wat reên om te beletten?

En heeft den Grave dan Aureeljo niet vermoort?

Tur.

'k Zeg neen dien lasteraar doorstak hy als 't behoort,

Rechtschapen voor de vuyst.

Roz.

De Graaf hoeft niet te vrezen:

Men zoekt zyn leven niet.

Tur.

Wat dan? of hoe zal 't wezen?

Roz.

Hy zoekt de waarheyt van de manslag te verstaan.

Tur.

Is daar meer recht als hier? Heer Vader, laat u raân,

Hoe zoud gy zulken man van Vorstelyke Ouders

Doorluchtig, die u Ryk eer schoorde met hun schouders,

Hem geven: Neen, ô neen!

Roz.

Hoe! is den Graaf zo vroom,

En eerlyk als gy zegt?

Tur.

Ja, zo, dat ik niet schroom

Zyn zuster voor myn vrouw te nemen.

Roz.

Voor uw vrouwe!

Tur.

Wel waarom niet? meent gy dat ik my beter houwe?

Zyn diensten maken hem in alles my gelyk.

Roz.

Gy spreekt met ongedult.

Tur.

'k Spreek recht; en geenzins wyk

Ik van de waarheyt af.

Roz.

Spreekt gy voor een verrader?

Tur.

Door haat en vals gerucht bedriegtmen u, Heer Vader.

Len.

Nogtans zo heeft de Graaf hem schandelyk vermoort.

Tur.

Spreek van de Graaf met eer, en wederroept u woort,

Of 'k zeg.

Len.

Gy zyt myn Hooft, en 't staat u vry te spreken.

Tur.

Ay breekt myn hooftniet meer, of ik zal 't uwe breken.

Roz.

Weg zot, wat zal dit zyn? hoe stelt gy u dus aan?

Tur.

't En waar zyn Majesteyt, het zou hier anders gaan

Met hem, dien logenaar.

Len.

Men zal 't my noyt bewyzen.

Tur.

Hoe booswicht! spreekt gy noch?

Roz.

Doet gy myn toorne ryzen?

Vermeetle, weg van hier, gy onberaden Zoon.

Tur.

Ik ga, maar nimmermeer en zal de Bheemse Kroon

Vercieren Ongrens kroost; hy zal Luzind niet trouwen.

Wat aanbelangt de Graaf, 'k zal 'em verburgen houwen,

Zo iemant weten wil, waar dat ik 'em versteek,

Die iszo koen en volg.

bin.

Roz.

Dit schynt een vreemde treek;

Zal ik 't voor vrientschap, of voor razerny aannemen?

Len.

Voor meedelyden Heer.

Roz.

Hy gaat zich heel vervreemen

Van my zyn Vader, en bejegent me met spyt,

Doch ik en acht 'em niet: ga heen, het is hoog tydt,

En hoor wat antwoort dat myn Dochter u zal geven:

Zy is nu in haar Tuyn. Ga, eer de Prins het leven

Van Graaf Astolfo bergt.

Len.

Ik vrees het is te laat!

Roz.

Ga heen, zeg de Princes, dat zy haar Vaders raat

Niet en versmade; maar dat zy haar tegen morgen

Gereet maakt tot de reys: en gy, om niet te zorgen,

Zo neemt myn Lyfwacht mee.

Len.

Myn Heer, ik volg uw last.

Vierde tooneel.

Verbeeld een Lusthof.

Luzinda, Euandra.

Luzinda.

Met hoe veel zorgen zyn nu myn gedachten vast

Verwerd in een.

Euan.

Mevrou wil op de Graaf niet schelden.

Luz.

Verraden liefd' zal ook straks den Verrader melden.

Hy leyt en slaapt in vreugt, maar ik waak in verdriet.

Euan.

Gy doet zyn eer te kort, Mevrou beschuldigt niet

Den Graaf, voor dat gy 't weet.

Ort. uit.

Ort.

Astolfo is gekomen.

Luz.

Ach! dat 'em niemant zie.

Ort.

'k Heb niet een mensch vernomen

Die hem verspieden zou.

Luz.

Ga, haalt'em.

Ast. uit.

Asto.

Myn Godin!

Indien ik niet en wist Mevrouwe, dat gy in

Dees schone Boogaart waart, de bloemen zouden 't klappen;

Vermits gy als de Lent, door uwe zoete stappen,

Maakt, dat al het gebloemt met een verwondring buygt

Voor u, ô schoone bloem.

Luz.

Dat gy noch slaapt, betuygt

Gy met u reên, gy beelt u in als dat uw oogen

Vry meer zien als 'er is.

Asto.

Geen slaap heeft my bedroogen,

Een minnaar voelt geen slaap: dat ik niet eerder kwam

Mevrou, vergeeft 'et my, ik bid u weest niet gram.

'k Wierd' door het volk belet, dat hier rontom ging wandelen.

Luz.

Heer Graaf, 'k geloof u wel: 'k heb iets met u te handelen

In stilligheyt alleen.

Asto.

Reyk my uw hant.

Luz.

Wel aan.

(Gaan aan een zy en spreken zacht.)

Euan.

Wat nieuws Ortenzio, hebt gy Feliciaan,

Myn vryer niet gezien?

Ort.

Ik heb het u voor dezen

Wel hondertmaal gezeyt, geen koppelaar te wezen.

Luz.

Maar zag hy u by my?

Asto.

Ik bid ay luyster voort.

Spreken weer zacht.

Euan.

Daar is geen beter ampt Ortenzio, dat u hoort

In dees uw ouderdom.

Ort.

Wel hoe? schynt gy te razen?

Zeg, hoe veel zynder wel van al dees jonge bazen,

Ze zyn dan, die ze zyn, die friffer op 'er leên,

En rechter gaan als ik? Euandera, ik meen

Dat gy, en and're meer, om my u vaak gaat quellen.

Euan.

Gy lykt Narcissus wel, wie zou zyn zin niet stellen

Op zulk een Roelant. ziet!

Luz.

Ging hy tot aan uw deur?

Asto.

Ik meend' et wat myn knecht.

Spreken weer zacht.

Ort.

En hout gy my dan veur

Een ouden kouden bloet? om deze gryze haren?

Zo lang men is gezont, telt men geen tyt van jaren:

Zo den Salmander leeft, gelyk men zeyt, in 't vuur,

Hier leeft 'er een in 't ys.

Asto.

En van die zelfde uur

Dat hy 't ontliep, bleef ik vol onrust.

Pinabel, verbaast uyt.

Pin.

Waar 's den Grave?

Asto.

O oorzaak van myn ramp! wat zegt gy snode slave?

Pin.

Lenato heeft dees tuyn rontom bezet met wacht.

Luz.

O ramp! wat wil dit zyn?

Asto.

Het is op my gedacht.

Luz.

Is onze min ontdekt? ay! wil u doch verschuylen!

Asto.

Princes, 't is nu te laat, want d'alderdiepste kuylen

Zyn my niet diep genoeg; en zyt gy niet myn vrou?

'k Acht boey, noch banden niet, ja dat den Koning wou

Om uwentwil myn hooft, ik zoud' 't hem willig geven:

Mevrou 'k verlaat u niet.

Ort.

Ik twyffel aan myn leven:

Euandra wat raat, waar kruyp ik in een hoek.

Eua.

Hoe! uw kloekmoedigheyt zakt die nu in uw broek?

Luz.

Myn Heer zo 't u gelieft, schuylt onder deze bomen;

Want van uw degen kan u doch geen voordeel komen:

Lenato is te stark, ik bid u, volg myn raat!

Asto.

Ik ga, en volg uw zin, hoewel 't my kwalyk staat.

Gaat onder 't Geboomt.

Luz.

Uyt uwe tegenweer kon meerder onheyl spruyten.

Vyfde tooneel.

Lenato, met de Lyfwacht uyt.

Lenato.

Komt gy liên met my in, maar blyft gy samen buyten.

Ziet toe, en past wel op.

Luz.

Lenato, wat zal 't zyn;

Wie zoekt gy met uw volk, of komtge hier om myn?

Wat doet gy met de wacht?

Len.

'k Heb last van uw Heer Vader.

Luz.

Wat toch!

Len.

Ik bid verschrikt u niet Mevrouw, ik nader

U, om als Koningin te wenschen veel geluk,

In uw verheven staat.

Luz.

O al te leyde druk,

Zal my myn Vader met zyn vyant dan vermalen,

Die hem zyn Steden neemt, en brantschat in zyn palen.

Len.

Nu wort hy 's Konings vrient en Zoon.

Luz.

En my myn smert.

Len.

't Verdrag is zo bestemt, mits dat Astolto, wert

Aan hem gelevert, voor de doot van zynen Neve.

Luz.

Wat zeyt zyn Majesteyt?

Len.

Dat men de Graaf zal geve:

Indien men hem nu krygt, zyn leven loopt gevaar.

Luz.

Lenato gaat vry heen, ik dank u voor de maar.

Len.

Princes zo 't u gelieft, 'k zal u gezelschap houwen.

Luz.

Ik bid u gaat, ay gaat! 'k heb iets te doen.

Len.

Mevrouwe,

Uw alderminste slaaf kust uw sneeu-witte hant.

Luz.

Voor uwe moeyte neemt van my dees diamant:

Zie voor u wat gy doet, en wilt de Graaf niet krenken,

De Prins die is zyn vrient.

Len.

Mevrou ik zal 't gedenken,

Zo veer 't my moog'lyk is: ik kus uw voeten.

bin.

Luz.

Gaat.

Ort.

Is 't Krygsvolk nu al weg? ey zeg Euandra.

Euan.

Jaa 't.

Ort.

Och! hoe ben ik ontstelt.

Luz.

Myn Heer, ze zyn geweken.

Asto.

Wat had den Kapityn, met u, myn ziel, te spreken.

Luz.

Als dat den Koning my heeft met den Bheem vermaalt.

Asto.

Wort dan myn trouwe min, Luzinda, zo betaalt?

Luz.

Ach Grave! boven dat zo eyst hy ook uw leven,

En wil dat men aan hem, u zal gebonden geven.

Asto.

Die eysch en is niet zwaar, ik ben alree geboeyt,

Wanneer gy 't jawoort geeft, zo laat den Bheem geen moeyt

Om my meer doen, ik zal zelf op uw Bruyloft wezen.

Hy doot me, wil hy dan, 'k zal voor geen ster ven vrezen:

Want waar uw troudag is, daar zal myn sterfdag zyn.

Luzinda, 'k leef niet meer, myn leven is maar schyn.

Neen Theodozio, 'k zal my u overgeven;

Noyt krygt gy dees Princes, indien gy my laat leven:

En nu haar Vader, u zyn hant, en hulpe leent,

Nu zyn de myne vast, zo haast gy zyt vereent,

En ik myn leven kwyt, zal ikze aan u schenken.

Luz.

Myn lief, herschept u moed, zo kan ons niemant krenken.

'k Vergeet u nimmer niet, dat zweer ik u myn Heer:

'k Ben niet veranderlyk, den Bheem zal nimmermeer

Voogt zyn van myn gemoet; ik ben voor u geboren,

Raak ik u kwyt, myn ziel, zo gaat dit lyf verloren.

Al dwingt den Koning my, zo weet ik noch wel raat

My te verlossen, van die geen die 'k eeuwig haat.

Dies bid ik u myn lief, ay! wilt uw leven bergen,

Want al te reukeloos dat is den Hemel tergen.

Asto.

Zie eens wie dat daar komt.

Pin.

Het is de wacht van 't Hof.

Asto.

Hoe zynze daar al weer?

Luz.

Myn Heer verberg u of

Gy raakt uw leven kwyt.

Asto.

Zult gy my ook vergeten?

Luz.

Nu, noch in eeuwigheyt.

Asto.

Hoe zyt gy zo bekreten?

Ay! droog uw ogen lief, en hier meê goede nacht.

Luz.

Vaar wel, Astolf, vaar wel, gy blyft in myn gedacht.



Derde bedryf.

Eerste tooneel.

Verbeeld de Hofzaal van Theodozio.

Theodozio, Mauritio, Gofredo, en al 't Hofgezin.

Theodozio.

Zo heeft haar de Princes al op de reys begeeven?

Mau.

Ja Heer wy hebben post van haare komst. Daar neeven

Wort ook vermelt als dat haar Hoogheyt zieklyk is,

Het welk haar komst belet.

Theo.

Gy Heeren hout u fris

In kleeding en in pragt, om zo myn Buyt te leyden

Met hoerly kheyt na 't Hof. Wy zyn van Praag gescheyden

Op d'aldernaaste grens, die d'Onger, en de Bheem

Doen scheyden van malkaar, op dat uw Koning neem

Zyn Koninglyke Bruyt, en voer haar door de Landen

Van het Boheemze Ryk; die zy door huwlyks banden

Zal als een Koningin beheerschen, en gebiên.

Wat antwoort gaf zy, toen gy haar myn brief liet zien?

Gof.

De droef heit bond haar tong, haar goddelyke oogen

Sloeg zy voort van my af.

The.

Hoe groot is uw vermogen,

O eerelyke schaamt. Waar is Turbino heen?

Gof.

De Prins is niet heel wel met dit verbont te vreên.

Hy is in 't bos gevlucht, om 't woeden van den Koning

T'ontvluchten voor een wyl, die geenzins zyn verschoning,

Of onschult hooren wil.

The.

Dit heeft een vreemde zin!

Weerstaat hy 't huwelyk? Wat raakt hem onze min?

Waar hy haar broeder niet, 'k zou 't voor jaloursheyt houwen.

Gof.

De vrientschap, groote Vorst, alleen na myn vertrouwen,

Is d'oorzaak dat Turbien draagt zulk een zugt tot hem.

The.

Lieft hy Astolfo zo?

Gof.

Ja zo, dat vaster klem

Van vrientschap men noyt zag: en nu gy eyst het leven

Zyn 's alderwaarste vrient, kan hy zich niet begeven

Tot toestant van 't verbont; dies waar de beste raat

Men schold den Grave kwyt: zo zou met meerder staat

Door 't byzyn van de Prins uw Feestdag groter schynen,

De druk van de Princes zou haast in vreugt verdwynen.

The.

Uw raat die acht ik niet Gofredo, my is meer

Gelegen aan de wraak, als aan 't verbont. Myn eer

Ruyl ik om 't huwlyk niet. Den Grave die zal sterven,

Of ik zal Kroon, en Ryk, ja lyf en leven derven.

Aurelios bloet roept wraak. Die schand sterft nimmermeer;

Ten zy dat ik die dood door wraak.

Maur.

Genaad'ge Heer,

'k Beken het is wel waar; maar zulke wetten stryden

Met de barmhertigheyt eens Konings.

Twede tooneel.

Astolfo, half razende nyt.

Asto.

Weg! ter zyden.

Zeg op, en is hier niet Vorst Theodozio?

The.

Wel hoe! wat wil dit zyn?

Gof.

Myn Heer, het schynt een boo,

Die uwe Majesteyt in haastigheyt komt groeten.

Ga boode, ga, knielt neêr en kus des Konings voeten.

Asto.

Wat voeten? weg van hier. Verrader kent ge my?

The.

Gy dollen die my steurt, vertrekt terstont; ter zy:

Gy komt, als nar en gek, voor uyt, van myn beminde.

Asto.

Dat 's recht. Ik ben de nar en gek van uw Luzinde;

En heb die lang geweest.

The.

Komt haare Majesteyt?

Asto.

Ja, tegen wil en dank.

Theod.

Hoe! wat is dat gezeyt?

Spreek op gy koele nar.

Asto.

Zy heeft een koelt van binnen:

Maar ik, ik brand, ik brand, ik brand van heete minne;

Ik brand met zulk een brand, en overwrede pyn:

Dat zy niet feller dan de Helsche brand kan zyn.

Mau.

Ik meen hy komt te post, en dat hy onderwegen

Vry wat gedronken heeft. Men laat hem eerst te degen

Zyn aam herscheppen.

Asto.

Neen gy mist; want dees myn pyn

Bestaat uyt drinken niet; de alderzoetste Wyn

Is bitter in myn mont. 'k heb water van myn Koning

Tot laafenis geeischt; maar ach! tot een belooning,

Kreeg ik vervloekt fenyn, 't geen my de ziel ontstelt.

Gy hebt een vonnis tot myn ondergang geveld.

Ik kom my tot die straf gewillig overgeven.

Gy leeft door myne dood: ik sterrif door uw leven.

Gy die my niet en kent, scheld my voor moordenaar:

Die heb ik noyt geweest. 'k Beken het is wel waar

Dat ik die schlmse borst heb van uw neef doorsteeken:

Ik dee't hem voor de vuyst: is dit oneerlyk wreeken?

En ben ik niet ontvlucht? en weet ik niet de laag

Die men my heeft geleyt? en kon ik niet dees plaag

Ontkomen zo ik wou? doch nu ik heb vernomen

Dat gy Luzinda trout, ben ik van zelfsgekomen.

Hier is Astolfo nu. Hier is d'ellend'ge Graaf.

Hoe nu! verschrikt gy u voor d'onverwachte gaaf,

Die ik u offer? kom; doch bind my als geen moorder,

Maar als een weerloos mensch. Ik sweer u dat ik voorder

Geen tegenstant zal doen. 'k Had anders u ontzielt,

En met dit gladde staal u t'eenemaal vernielt.

Daar is myn degen. Daar. Hoe! durftze niemant nemen?

The.

Is myn gedult zo groot, dat ik 't onnoodig temen

Van deze dollen mensch zo lang verdragen mag?

Boeyt hem.

Asto.

Ik ga van zelfs. Waar toe zo veel gewag?

'k Verschyn voor u alleen, verzelt met myn gedachten.

Zie daar, vat aan dit swaart; want zo lang het de kragten

Van mynen arm gevoelt, en laat het noyt zyn Heer

Ontzielen zonder wraak. Daar leyt den degen neer;

Want uw gezicht, Tyran, kan't flikk'ren niet verdragen.

Wel aan, kom bint my vast, en eindigt eens myn klagen

Door uw begonnen vreugt.

The.

Heeft u de liefd' ontzint,

'k Zal maaken dat gy noyt uw' zinnen weder vint:

In my en zult gy noyt voor u erbarming vinden.

Asto.

Noch uw' barmhartigheyt, noch dwang myns Konings, binden

Of dwingen my hier toe, ik stap zelfs in myn dood;

Indien ik niet en wou, Wraakgierige, hoe groot

Uw list en machten zyn, gy had my noyt gekregen.

Hoe zou een als ik ben, u tot mêly bewegen,

Die met zich zelve gants geen medelyden heeft?

Geef my het geen ik zoek, 'k heb lang genoeg geleeft.

The.

Waarom niet in uw Lant u zelfs een doot verkoren?

Asto.

Neen, Theodozio, daar ik zo wel gebooren

Van Eedele af komst ben, daar heb ik my verschoont:

Maar hier, al waar de min het leste deel vertoont

Van dit myn Treurspel, op 't Toneel van straf en wrake,

Van onrecht huwelyk, zal ik myn ziel uytbrake,

In 't lest van d'uytkomst, nu wel aan, waar wacht gy na?

Mau.

Heer Koning lyd gy dit?

The.

Ga heen Gofredo, ga

Verzekert hem terstont: maar wil hem wel bewaaren.

Gof.

Myn Heer, het zal geschiên.

bin.

The.

Ik kan my nau bedaaren

Mauritio van vreugt, nu ik myn Vyant zie

Gelevert in myn hant; nochtans de woorden, die

Astolfo sprak van liefd, doen my iets quaats vermoede

Van de Princes en hem.

Mau

Myn Heer, duyt het ten goede,

De manslag wroegt hem noch.

The.

O neen Mauritio;

Daar schuylt iets anders by: Wat dollen mens zou zo

(Gelyk als deze doet) hem in de hant begeven

Van die hem dood'lyk haat! hy wort door Min gedreven,

Die hem zyn zinnen rooft.

Mau.

O neen! myn Heer, 'k vertrouw

Luzinda zulks niet toe, dat zy Astolfo zou

(Schoon hy haar liefd toedroeg) haar wederliefd' betoonen,

't Verscheel is al te groot.

The.

Mauritio, 'k zal u lonen

Zo gy door veynzen kunt den Graaf zo ondergaan

Dat hy u geeft de gront zyn 's dolheyt te verstaan.

Veyns u zyn Vrient te zyn: met een gemaakt meêdogen,

Hebt gy heel lichtelyk zyn hart aan u getogen.

Ga beenen Hartog, ga, en doe dat ik gebie.

Mau.

Myn Heer ik volg uw last.

Derde tooneel.

Verbeeld een Boschaadje.

Lenato, Luzinda, Ortensio, met een stoet van Edellieden.

Len.

Mevrouw, na dat ik zie,

Zo doet de liefd' en lust uw Hoogheyt niet zeer spoede;

Onlust beheerst uw hart, en na dat ik bevroede,

Zo raakt men in geen maant by zyne Majesteyt.

Luz.

De heugnis van 't voorleên myn reden toom nu leyt;

En dwingt my na haar zin om achterwaarts te deyzen;

Len.

Men vordert gans geen weg.

Luz.

Ach! myn gedachten reyzen,

In eenen oogenblik, wel duyzent mylen veer.

Len.

't Verdriet den Adel al, en 't zal allenks hun meer

Verdrieten, zo men niet de reys in 't werk gaat stellen.

Een yder heeft zich, om uw Hoogheyt te verzellen,

Op 't heerlykst' uyt gemaakt: door dien men tyding heeft,

Als dat zyn Majesteyt zig met al 't Hof begeeft

Op de aldernaaste grens; om u aldaar t'ontfangen.

't Is ongelooffelyk, Mevrou, hoe groot 't verlangen

Van al den Adel is.

Luz.

Noch grooter is myn smart,

Die nu myn ziel gevoelt in 't binnenst' van myn hart.

O droef heyt, die myn vreugt komt met u nevel dekken,

Duurt u de reys te lang, gy kunt met haar vertrekken.

't Vermaak dat ik in u, of haar geselschap vint,

Dat acht ik by myn ramp, en smart, niet meer als wint:

Wanneer ik ben gehuwt, zult gy my doch begeven:

Maar ach! myn rouw die blyft tot aan het ent myns leven.

Misgun niet, dat ik nu myn sterfdag wat verlang,

Daar is noch tydts genoeg om my te doôn. Hoe bang

Wert my, helaas! gaat weg, laat my een weynig rusten.

O droef heyt zonder ent, verdelgster van myn lusten.

Euandra, waar 's de Graaf dat hy my niet verlost?

Zal hy niet komen, spreek?

Eua.

Mevrou, indien hy kost,

'k Geloof hy zou het doen.

Luz.

Wat zal dan uyt my worden?

Ort.

Een Bheemse Koningin.

Luz.

Dat gy my niet en porde,

Ortenzio, 't waar best. Kan ik dit niet ontvliên?

O Goôn! wat zal ik doen?

Ort.

Astolfo niet meer zien.

Luz.

O neen! de liefde heeft my beet're raat gegeven.

Ort.

Wat raat?

Luz.

Als dat ik zelfs verkorten moet myn leven.

Ort.

Kleynhartigheyt betaamt geen zins een groot gemoet.

Luz.

Hoe meenig Edel Maagt heeft williglyk haar bloet

(Ortenzio) gestort, zo d'oude boeken schryven.

Ort.

Dat waren Heydenen, denk dat na haar bedryven

Men niet te werk moet gaan, zy deden 't om de schant,

En der Tyrannen dwang t'ontvlieden.

Luz.

Zulk een hant

Berooft myn eer nu mee, en word ik niet gedwongen?

En heeft me de Tyran hier meé niet toe gedrongen?

O Hemel! kan ik u bewegen met myn klacht.

Eua.

Mevrou, ay zyt gerust.

Vierde tooneel.

Leonizio, Turbino, Fulgentio, Kotaldo, Rufino, vermomt met Pistolen en Geweer uyt.

Leonizio.

Ik zie haar ginder.

Tur.

Zacht.

Zyn uw Pistolen klaar?

Ful.

't Is alles na behooren.

Tur.

Luzinda die raakt vry; of 't leven raakt verlooren.

Leo.

Om haar verlossing, Heer, wagen wy goet en bloet.

Tur.

Dat is u voor, geef vuur.

Leonato.

Soldaten, houd maar moet.

Men rooft ons de Princes, gy Heeren staakt het lopen.

Tur.

Zwygt schellem, of gy zult het met de doot bekopen.

Kotaldo, t'za, geef vuur, Rufino, wees niet bloo,

Ontzet Fulgentio, dring op haar aan; wat zoo,

Ze dey zen achterwaarts.

Ort.

O ramp! is dat verschrikken!

Euandra hebt gy niet?

Eua.

Wat doch?

Ort.

Eenige stikken

Van d'een of d'ander Sankt, op dat ik schoot-vry bin?

Eua.

Wie of dat wezen mag?

Luz.

Euandra, 't valt my in

Dat het Astolfo is.

Tur.

Vervolligt haar niet veerder,

Houd uw' Pistolen fix.

Luz.

Myn Lief, hoe zou ik meerder,

Of grooter vreugt op aard, als weer by u te zyn,

Genieten? ach! myn Heer, noch arrebeyt, noch pyn,

Noch geender ley gevaar kon onze liefde breken.

De manheyt uw's Gemoets is, eed'le Heer, een teken

Van uw' stantvaste min; en van.... Ay my, 'k beswyk.

Turbino doet het mom-aanzicht af.

Tur.

Ik ben Astolfo niet, al ben ik hem gelyk

In liefde; zo dat ik door liefde nu moet wezen

Alstolfs Gedwongen Vrient. Luzinda wilt niet vrezen,

Schroom voor u Broeder niet, schoon dat hy reden heeft,

En oorzaak u te doôn door 't stout bestaan: 'k vergeeft

U altemaal. 'k Geloof dat gy en ik, gebooren

Zyn onder een Planeet, gy hebt de Broer ver kooren,

Ik heb de Zuster lief, ô Hemelsche besluit!

Gy zyt Astolfus deel: Lizaura is myn Bruyt.

Kom gaan wy na haar toe, 'k zal u aldaar versteeken,

Tot dat men hoor waar dat de Graaf is heen geweeken,

En of den Koning noch blyft by zyn opzet vast.

Luz.

Als 't u belieft.

Turb.

Gaan wy, eer datmen ons verrast.

Vyfde tooneel.

Verbeeld een Gevangenis.

Mauritio, en Astolfo in de gevangenis.

Mauritio.

't Valt voor een vrient heel zwaar zyn vrient te zien in lyen.

Ach! zo 't my mooglyk waar, ik zou u haast bevryen.

Ik heb uw' ontschult staâg den Koning voorgebracht.

De Ongersche Princes wert dezen dag verwagt.

Ik hoop zy zal voor u wel haast gena verwerven.

Asto.

O neen! dat zoek ik niet, myn hoop bestaat in 't sterven;

'k Geef zonder oorzaak my niet in uw's Konings hant:

Myn dolheyt heeft zyn reên.

Mau.

Dit is een vreemt verstant:

Quelt u de liefde ook?

Asto.

Hoe lang zult gy my vragen?

'k Zeg ja, ik ben verlieft. Mauritio! nooyt zaagen

Uw oogen schoonder beelt; maar ach! myn zoetste zoet

Is door het wreet geval verandert, laas! in roet.

Mau.

Wie is 't?

Asto.

Hoe kwelt gy my? het is Mevrou Luzinde.

Mau.

U heusheyt is het waart dat zulk een Vrou u minde;

En zoekt gy noch de doodt? Heeft zy tot een'ger tydt

Haar gunst aan u betoont?

Asto.

't Schynt gy myn Biegtvaâr zyt.

Ay! plaag my doch niet meer, want nu ik haar moet derven,

Zo laat my, bid ik u, met myn geheymen sterven.

Ha! Theodozio, zult gy die schoone vrucht

Genieten, die het vuur, het water, aard en lucht

Door haare schoonheyt dwingt. Vliet van my, ô gedachten!

Die my het breyn ontrooft; en hoopt een hoop van klagten

In dees benaude borst. Luzinda die vergeet

Haar minnaar, ay! ô wee, Princes, het is my leet

Dat men uw' schoonheyt heeft aan een Tyran gegeven

Die u vermoorden zal, hy loert slechs op uw leeven;

En anders zoekt hy niet. Geeft my uw lieve hant,

Hebt meely met u zelfs, kom, gaan wy aan een kant

En berg uw leven zo.

Mau.

Heer Graaf, wilt u bedaaren.

Asto.

's Is wel gezeyt, bedaart: wie zoekt gy te vervaaren?

Ha! schelm, 'k heb u gekent, neen, neen Pheneus, neen,

Neen, neen, roert Perzeus niet, of ik zal u in steen

Door 't kristalyne schilt, ô boozewicht! vervormen.

Hy zeyt zyn komst die is om Astolf te bestormen.

Ik ben Astolfo niet, gy liegt, gaat zegt de Vorst,

Dat hy t'onrecht na 't bloet, en na myn leeven dorst.

Dat hy Astolfo zoekt in 't hart van myn Luzinde;

Of in Aureeljoos bloet. Vertoeft, hoe nu, ontzinde,

Bedwing uw losse tong, die al te reuk'loos spreekt.

Zie toe dat gy den Bheem niet na zyn Kroon en steekt:

Zwygt stil van 's Konings Neef, men zoekt u te bederven.

Heb ik niet eerelyk hem voor de vuyst doen sterven?

Wat wiltge schelmen, spreek?

Mau.

Astolfo, ay bedaart.

Asto.

Ik ben Astolfo niet, want waar de Graaf zyn Paart

Niet onder hem gestort, hy had hem nooyt gekreegen.

Doch eevenwel schep moet, Astolfo, sa! de zeege

Die hangt u over 't hooft: val aan, val aan, val aan.

Mau.

Sa Schiltwacht, vat den Graaf; en brengt 'em hier van daan.

Schiltw.

Myn Heer, ik durrif niet.

Asto.

Gy zult te bruyloft komen,

Mauritio, 'k wil mee, want ik heb voorgenomen

Een nooytgehoorde zaak te brengen voor den dag.

Mau.

Ik bid u Heer Astolf, zo 'k iets by u vermag,

Zeg, hebt gy een'ge gunst van de Princes genooten?

Asto.

Biegtvader, vraagt my niet, of ik zal u doorstoten,

En rukken voort de tong uyt uw vervloekte hals.

Mau.

Vat hem.

Asto.

Ja! kom maar aan, verrader, die zo vals,

Door schyn van vrientschap zoekt myn echte vrouw te rooven.

Hoe veynst hem die Tyran; maar wilt 'em niet geloven,

Hy heeft u laag geleyt; zie hy is niet te vreên

Voor dat gy zyt om hals: zult gy dit lyden? neen!

ô Neen! verwoede Vorst, gy zult my niet vermoorden.

Wel op myn ziel, wel op! sa, stelt u in slagoorden.

Kom myn getrouwe min, en voer de voortogt aan.

Benaude zuchten, hier, voert gy de middelvaan:

Is 't dat myn liefde, en min, word in de stryt verslagen,

Verzoekt gy dan uw heyl met weenen en met klagen;

En zo dit niet en helpt, zal ik met d'achtertocht,

Die nu de wanhoop voert, heel dol, en onbedocht

My werpen in 't gedrang van de best uw de dromlen.

Men steekt straks de trompet. Waar blyft 't geluyt der tromlen.

Alarm, alarm, valaan, valaan, alarm, alarm,

Sa mannen toont uw kracht, laat nu uw strytb're arm

Doen voelen wie gy zyt. Geeft vuur, lost uw Musquetten,

Gins dringt den vyant in, ik zal het hem beletten.

Tra ra ra, tra ra ra, tra ra ra, taf, taf, taf.

'k Verlies de stryt, helaas! myn zuchten trek vry af,

De min die is gevaân, myn hoop die is verdweenen.

Verwonne Veltheer, treurt, en wilt uw ramp beweenen:

Ay my! ik ben verraân: wie heeft my daar verraft?

Soldaten, boeytge my? is het uw 's Konings last?

Op wanhoop! wanhoop! op, en help my uyt dit lyen.

Alarm, alarm, alarm, geen vlucht zal u bevryen.

Ben ik myn degen kwyt? sa tanden toont uw kracht,

En scheurt, en trekt het vlees van zyn gebeente. Zacht,

Ik zal 't fenynig bloet eerst uyt zyn aad'ren slurpen.

Mau.

Elendige! 't geluk heeft u gebeel verwurpen.

Gofredo uit.

Gof.

Myn Heer, den Koning die wil uyt uw reên...

Mau.

Ik kan

Noch zelf, Gofredo, door de dolheyt van de man,

Den gront niet recht verstaan.

Gof.

Dat is nu niet van noode,

Luzinda is gerooft.

Mau.

Wat ongeluk'ge boode

Heeft deze maar gebracht? Zeg, hoe is dit geschiet?

Gof.

Zy is met al haar stoet, gelegert aan een Vliet,

Vyf mylen maar van hier, zeer schielyk overrompelt.

Mau.

Kent me de schelmen niet?

Gof.

De roovers zyn vermompelt.

Mau.

Hoe dat?

Gof.

Zy waren meest gesluyert en vermomt,

Zo Klorinando zeyt.

Mau.

Gy veynst, Gofredo komt

Om dees ont zinde weer aan zyn verstant te helpen.

Gof.

Myn Heet, komt en beziet of gy de rou kunt stelpen

Van zyne Majesteyt, hy zwelt, en barst van spyt,

Zyn roepen is om u.

Binnen.

Asto.

Ben ik Luzinda kwyt?

Keert weder tot u zelfs, ô zinnelooze harffen!

Nu dat een meerder kwaat uw ziele komt beparssen.

Onlydelyke pyn! Luzinda is gerooft.

Was Theodozio niet met myn Bruyt verlooft!

Wat Hercules is dees? wat man is zo gelukkig

Die in uw armen rust? Luzinda! zie, hoe drukkig

Dat uw Astolfo zit gekerkert en geboeyt.

Hoe heeft het wankel luk myn wieken, laas! gesnoeyt?

Ik leg tot over 't hooft gedompelt in de plaagen.

Weent droeve oogen, weent, voor felle donderslagen,

Stort brakke regen neêr: het is met my gedaan.

'k Heb niemant meer als u myn boejens: laat ons gaan:

En zoeken (nu dat ik myn zelve heb verlooren,)

Die, die haar heeft gerooft: ach! waar ik noyt geboren!

Helaas!

Schiltw.

Bedaar, myn Heer.

Asto.

Ik sterf, maar zagt, wees stil

En zwyg, op dat ik schryf myn alderlaaste wil:

Luzinda zal myn ziel, den Bheem dit lichaam erven,

En eeuw'ge wee en wraak voor myn ontydig sterven.

Gaa heen, haal pen en ink.

Schiltw.

Waar toe hebt gy 't bederf?

Asto.

Verrader, vraagt gy noch? ziet gy niet dat ik sterf?

Schiltw.

Ja Heer, ik zie 't nu wel.

Asto.

Gaa meê, want gy moet geven

Getuyg'nis van het eind' van myn bedroefde leven.

Zesde tooneel.

Verbeelt het Hof van de Koning Rezimonde.

Lizaura, Luzinda, Turbino, Ortenzio.

Lizaura.

DE vreugt, Princesse, die Lizaura is geschiet

Door 't by zyn van Mevrou, helaas! die gaat te niet,

En wort verduystert, ach! door dien ik heb vernomen,

Hoe dat myn Broeder is op 't onverzienst' gekomen

In handen des Tyrans, en wraak-genegen Bheem,

Die na zyn leeven dorst. Ik bid Mevrouwe, neem

Het my niet kwalyk af, dat ik als Koninginne

U niet en heb geëert; de zuyv're bant der minne

Tusschen de Graaf en u, die geeven my verlof:

Ook weet ik, dat Mevrou veel liever in het Hof

Haar's Vaders, met de naam van Hoogheyt haar vernoegde,

Als Koningin te Praag.

Luz.

O Hemel! dat gy voegde

Ons beyde weer by een. Lizaura krygt Turbien:

Maar ik mis myn Astolf. Zal ik u niet meer zien

O welgebooren Graaf? zult gy als balling sterven?

Myn vreugt versmelt in druk, nu dat ik u moet derven.

Wee my.

Liz.

Ontstel u niet, ik bid, ay! schrey niet meer.

Luz.

Hoe kan ik vrolyk zyn, nu ik de vreugt ontbeer?

Myn vreugde gaat gelyk met myn Astolf verloren.

Astolfo, ach! myn Lief.

Liz.

Luzinda, wilt me horen,

Mevrouw, daar is noch hoop.

Luz.

De hoop komt veel te spaa,

Wat moed geeft u de hoop.

Liz.

Als dat ik zelver gaa

Met meer als mannen moed myn broeder weêr t'ontslaaken;

'k Zal als een Celia my zelfs een toegang maken

Tot zyn verlossinge, doch niet alleen om my;

Maar om dat gy zyn bruyt, en hy uw bruîgom zy:

Op dat g'u leven voort in vreugde moogt verslyten.

Tur.

Het schynt dat my Lizaur myn blooheyt gaat verwyten.

Zy spreekt terwyl ik zwyg; en straft myn laf gemoet.

Nu gy zulks voor u neemt, zo zweer ik, dat myn voet

Van dezen dag nu aan noyt Ong'ren zal betreden,

't En zy ik hem verlos. 'k Sweer by myn swaart, dat heden

Den laatsten dag zal zyn, Lizaura, dat uw licht

Myn oog bestraalen zal; 't en zy, dat ik de plicht

Die ik u schuldig ben ten vollen zal beschikken.

Zo moet myn nacht-rust zyn vol angstelyke schrikken.

Zo moet de Vrientschap nu voortaan onvriend'lyk zyn

Die 'k met myn Vrienden heb. Geen scheermes en zal myn,

't En zy ik 't heb volbrocht, myn haar of baart af korten.

Zo moet nog den, nog dak, dit lichaam voor het storten

Van regen, hagelbuy, of donder-vlaag behoên.

Zo moet ik noyt gezont het harrenas af doen,

Dat ik nu gespen zal om dees gemoede leden.

Zo moet ik noyt de naam van Ridder meer bekleden.

Zo moet myn errifdeel en Koninglyk geslacht,

Daar ik op hoop en roem, te niet gaan, heel veracht;

't En zy dat ik de Graaf u levent zal bestellen,

En hier mee goeden nacht.

Liz.

Myn Heer, 'k zal u verzellen.

Luz.

Heer Broeder, 'k bid hou stant.

Ort.

Mevrou, hy is al deur.

Luz.

Elendige Luzind!

Liz.

Luzinda kom; betreur

Uw Broeder en myn Broêr, uw Minnaar en de myne.

Hoe groeyt ons droef heyt aan, hoe gaat ons luk verdwynen.

Luz.

Lizaura, ach! wat raat?

Liz.

Mevrou, waarom zyn wy

Zo kloek en moedig niet als die geen, uyt wiens zy

Wy eerst gesprooten zyn? Waarom de Mans meer voordeel?

Wy zyn een vlees en bloet, gewoonheyt, na ik oordeel,

Heeft ons dit opgeleyt. Kom werpen wy dit juk

Van onze halzen af; laat zien, of ons 't geluk

Door ons kloekmoedigheyt niet zal onsterf'lyk maken.

Kom gaan wy om aan 't ent ons voorneem te geraken,

Luz.

Geen Ethiopia verschrikt my door haar brant.

Geen kou belet myn reys van Scitiase Lant,

Geen onveyl Libia vol van vergifte dieren,

Noch woest Arabiën zal noyt myn loop bestieren,

Voor dat ik heb verlost dien die myn ziel bemint.

Ort.

Zacht, zacht, zo haastig niet, bezint eer gy begint.

Luz.

Ach! ouden, weet gy raat?

Ort.

Al gryzen deeze haare,

De ziel die is noch groen: noyt ziet gy dat een klaare

En schone Diamant iets aan 'er glans verliest,

Alisse noch zo out: de reys die gy verkiest

Is heel wel na myn zin: maar hoor Mevrou, ik zelje

Een aardige praktyk, inventii non pareille

Verhaalen, die ik heb terwyl gepractiseert;

Hoe dat we met ons drie, gemetamorphoseert

En in een vreemt gedaent' nootwendig ons verand'ren.

Ik bid, zo 't u belieft, Mevrouwen laat ons wand'len

Eens na de Bogaart toe, daar zal ik u het stuk

Heel grondig doen verstaan.

Luz.

O Hemel! geef ons luk.

Liz.

Euandra blyft gy t'huys, indien dat wy vertrekken,

Zo kunt gy hey melyk met brieven ons ontdekken

Al wat 'er gaat ten Hoof.

Euan.

Mevrou het zal geschiên.

O Hemel! wilt haar doch uw' hant, en hulpe biên.

Zevende tooneel.

Koning Rozimondo, Lenato, en al 't Hofgezin.

Rozimondo.

Hoe kan de Hemel doch dit schellemstuk gedoogen?

Men heeft my tegens eedt, en recht en reên bedrogen:

O losse domme Vorst, 'k had u myn kindt belooft,

Door welk een schyn van reên hebt gy haar dan gerooft?

Baldaadig jongeling, gy zult het u beklagen.

Verrader, die myn eer, en Adel hebt verslagen.

Len.

Heer Koning, dit gaat vast, 't geen yder een besluyt;

Dat Theodozio, uw Dochter, nooyt tot bruyt

Begeert heeft; maar om u op 't schandelykst te hoonen

Gebruykt hy deze list.

Roz.

Wel aan, ik zal betoonen

Dat myn gestoolen eer eyst wraak van zulk een dief.

Is dit uw hantschrift niet? meyneedige, hoe lief

Dat u de vreede is, stel ik aan yders oordeel.

Laat zien of deze schimp my schâ is, of uw voordeel.

Is Troyen door de Griek in 't tiende Jaar ontmant:

Zo zal het Bheemse Ryk, in eens zo veel de brant

Van myn getergde wraak met geen genoegen blussen.

Wat of den Veltheer wil.

Arnoldo uit.

Arn.

Laat ik uw voet en kussen:

Ik bid verschoont uw Slaaf, heb ik in dit verdrag

Gekrenkt uw streng gebodt en Koninklyk gezag,

Myn leven staat aan u.

Roz.

Arnold gy zyt onschuldig;

Gy hebt myn last volvoert, dat ik zo onverduldig

Uytvaar met euvlen moet, is om dat Godloos hooft,

Dat my myn eer, myn Kindt, en eed'len heeft berooft.

'k Zal 't wreken dat de Faam het door de werelt dondert.

Ar.

De Hem'len, Hel'en Aard, de Wat'ren zyn verwondert

Van zulk een Schelmstuk, een Koning breekt zyn trou;

Wat Sparten of Atheen, wat alderwyste, zou

Door zulk een schyn van vreê niet zicht'lyk zyn bedrogen?

't Verdrag dat is bevest, het Krygsvolk weêr vertogen,

Men acht des Konings woordt gelyk een Diamant,

Men viert, men gilt van vreugt vast overal; ô schant!

De vreê is nau gemaakt, men breekt die weer aan stukken

Zo moet het noit den Bheem naar wil en wensch gelukken,

Zo moet zyn nazaat noyt...

Roz.

Hou op, dat helpt nu niet,

Had ik het geen gedaan dat myn Turbino riet,

Ik had myn eer, myn Kint, en Graaf Astolf behouwen.

Myn Zoon keert weer ten Hoof, 't is my op 't hoogst betrouwen,

Dat ik zo zinneloos u heb van my gejaagt.

Indien gy levend' zyt, zo komt, Turbino, schraagt

Uws Vaders ongeluk, en help zyn oneer wreeken.

Len.

Hier is een Bheems gezant, zal hy den Koning spreken?

Roz.

Ga haalt'em, wat zal 't zyn.

Gofredo uit.

Gof.

Na Koninglyke groet,

Die Theodozio aan Rozimondo doet,

Zent hy u dezen Brief.

Roz.

Arnoldo doetze open,

Laat hooren wat hy schryft.

Arnoldo doet den Brief open, en leest dit navolgende.

Arn.

O Koning ik verhoope,

Als dat u is bewust, hoe dat myn Bruyt, uw Kint

Zo schendig is geschaakt, waar door ik my bevint

Op 't hoogst verongelykt, ik ben bereyt te wreeken,

Zo ik maar wist door wien dit schelmstuk was besteeken:

Doch na veel overleg, zo heeft my goet gedocht

Te hooren uw besluyt.

Roz.

O Duivelsche gedrocht!

Wat heeft uw breyn bedacht, om uwe schelmeryen

Te pronken met een glimp? O Hemel! moet ik lyen

Dat ik dus wert gehoont van zulk een jongen Zot,

Die my myn Dochtet rooft? om haar, my tot een spot,

Te houden voor zyn boel. Hoe tobbelen myn zinnen.

't En waar dat deugt en regt, die 'k min, myn gramschap binnen

De kritsvan reed'lyk heyt met reden had bepaalt;

Uws Konings schelmery waar op uw hooft gedaalt:

Maar zal de Heer en Knecht gelyke loon beschaffen.

Gof.

Zie voor u.

Roz.

Weg van hier, gy rekel met u blaffen,

Vertrek uyt myn gezicht. Ga heen Arnoldo, ga,

En ruk al 't volk by een, dat men de Trommel sla,

En steeke de Trompet, wilt nieuwe Krygsluy werven:

Myn wraak moet zyn volvoert, of Rozimond' moet sterven.

Doe 't geen ik heb belaft.

Arn.

Ik ben uw Dienaar Heer:

Lenato, ga verzie het Krygsvolk met geweer.

